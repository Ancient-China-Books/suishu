<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">隋書-卷二十八·志第二十三</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>
	志第二十三
</h1><hr/></div>
<div class="section" id="title-1"><h2>
<strong>百官下</strong>
</h2></div>
<p class="em2" id="p0"><a class="gg-link" href="#p0" onclick="return changeColor(this);"></a>
	高祖旣受命，改周之六官，其所制名，多依前代之法。置三師、三公及尚書、門下、內史、祕書、內侍等省，御史、都水等臺，太常、光祿、衛尉、宗正、太僕、大理、鴻臚、司農、太府、國子、將作等寺，左右衛、左右武衛、左右武候、左右領、左右監門、左右領軍等府，分司統職焉。
</p>
<p class="em2" id="p1"><a class="gg-link" href="#p1" onclick="return changeColor(this);"></a>
	三師，不主事，不置府僚，蓋與天子坐而論道者也。
</p>
<p class="em2" id="p2"><a class="gg-link" href="#p2" onclick="return changeColor(this);"></a>
	三公，參議國之大事，依後齊置府僚。無其人則闕。祭祀則太尉亞獻，司徒奉俎，司空行掃除。其位多曠，皆攝行事。尋省府及僚佐，置公則坐於尚書都省。朝之衆務，總歸於臺閣。
</p>
<p class="em2" id="p3"><a class="gg-link" href="#p3" onclick="return changeColor(this);"></a>
	尚書省，事無不總。置令、左右僕射各一人，總吏部、禮部、兵部、都官、度支、工部等六曹事，是爲八座。屬官左、右丞各一人，都事八人，分司管轄。吏部尚書統吏部侍郎二人，主爵侍郎一人，司勳侍郎二人，考功侍郎一人。禮部尚書統禮部、祠部侍郎各一人，主客、膳部侍郎各二人。兵部尚書統兵部、職方侍郎各二人，駕部、庫部侍郎各一人。都官尚書統都官侍郎二人，刑部、比部侍郎各一人，司門侍郎二人。度支尚書統度支、戶部侍郎各二人，金部、倉部侍郎各一人。工部尚書統工部、屯田侍郎各二人，虞部、水部侍郎各一人。凡三十六侍郎，分司曹務，直宿禁省，如漢之制。
</p>
<p class="em2" id="p4"><a class="gg-link" href="#p4" onclick="return changeColor(this);"></a>
	門下省，納言二人，給事黃門侍郎四人，錄事、通事令史各六人。又有散騎常侍、通直散騎常侍各四人，諫議大夫七人，散騎侍郎四人，員外散騎常侍六人，通直散騎侍郎四人，並掌部從朝直。又有給事二十人，員外散騎侍郎二十人，奉朝請四十人，並掌同散騎常侍等，兼出使勞問。統城門、尚食、尚藥、符璽、御府、殿內等六局。城門局，校尉二人，直長四人。尚食局，典御二人，直長四人，食醫四人。尚藥局，典御二人，侍御醫、直長各四人，醫師四十人。符璽、御府、殿內局，監各二人，直長各四人。
</p>
<p class="em2" id="p5"><a class="gg-link" href="#p5" onclick="return changeColor(this);"></a>
	內史省，置監、令各一人。尋廢監。置令二人，侍郎四人，舍人八人，通事舍人十六人，主書十人，錄事四人。
</p>
<p class="em2" id="p6"><a class="gg-link" href="#p6" onclick="return changeColor(this);"></a>
	祕書省，監、丞各一人，郎四人，校書郎十二人，正字四人，錄事二人。領著作、太史二曹。著作曹，置郎二人，佐郎八人，校書郎、正字各二人。太史曹，置令、丞各二人，司曆二人，監候四人。其曆、天文、漏刻、視祲，各有博士及生員。
</p>
<p class="em2" id="p7"><a class="gg-link" href="#p7" onclick="return changeColor(this);"></a>
	內侍省，內侍、內常侍各二人，內給事四人，內謁者監六人，內寺伯二人，內謁者十二人，寺人六人，伺非八人。並用宦者。領內尚食、掖庭、宮闈、奚官、內僕、內府等局。<span class="jiazhu">【尚食，置典御及丞各二人。餘各置令、丞，皆二人。其宮闈、內僕，則加置丞各一人。掖庭又有宮教博士二人。】</span>
</p>
<p class="em2" id="p8"><a class="gg-link" href="#p8" onclick="return changeColor(this);"></a>
	御史臺，大夫一人，治書侍御史二人，侍御史八人，殿內侍御史，監察御史，各十二人，錄事二人。後魏延昌中，王顯有寵於宣武，爲御史中尉，請革選御史。此後踵其事，每一中尉，則更置御史。自開皇後，始自吏部選用，仍依舊入直禁中。
</p>
<p class="em2" id="p9"><a class="gg-link" href="#p9" onclick="return changeColor(this);"></a>
	都水臺，使者及丞各二人，參軍三十人，河堤謁者六十人，錄事二人。領掌船局、都水尉二人，又領諸津。上津每尉一人，丞二人。中津每尉、丞各一人。下津每典作一人，津長四人。
</p>
<p class="em2" id="p10"><a class="gg-link" href="#p10" onclick="return changeColor(this);"></a>
	太常、光祿、衛尉、宗正、太僕、大理、鴻臚、司農、太府等九寺，並置卿、少卿各一人。<span class="jiazhu">【太僕尋加少卿一人。】</span>各置丞，<span class="jiazhu">【太常、衛尉、宗正、大理、鴻臚、將作二人，光祿、太僕各三人，司農五人，太府六人。】</span>主簿、<span class="jiazhu">【太府四人。餘寺各二人。】</span>錄事<span class="jiazhu">【各二人。光祿則加至三人，司農、太府則各四人。】</span>等員。
</p>
<p class="em2" id="p11"><a class="gg-link" href="#p11" onclick="return changeColor(this);"></a>
	太常寺又有博士四人，協律郎二人，奉禮郎十六人。統郊社、太廟、諸陵、太祝、衣冠、太樂、清商、鼓吹、太醫、太卜、廩犧等署。各置令、<span class="jiazhu">【並一人。太樂、太醫則各加至二人。】</span>丞。<span class="jiazhu">【各一人。郊社、太樂、鼓吹則各至二人。】</span>郊社署又有典瑞。<span class="jiazhu">【四人。】</span>太祝署有太祝。<span class="jiazhu">【二人。】</span>太樂署、清商署，各有樂師員。<span class="jiazhu">【太樂八人，清商二人。】</span>鼓吹署有哄師。<span class="jiazhu">【二人。】</span>太醫署有主藥、<span class="jiazhu">【二人。】</span>醫師、<span class="jiazhu">【二百人。】</span>藥園師、<span class="jiazhu">【二人。】</span>醫博士、<span class="jiazhu">【二人。】</span>助教、<span class="jiazhu">【二人。】</span>按摩博士、<span class="jiazhu">【二人。】</span>祝禁博士<span class="jiazhu">【二人。】</span>等員。太卜署有卜師、<span class="jiazhu">【二十人。】</span>相師、<span class="jiazhu">【十人。】</span>男覡、<span class="jiazhu">【十六人。】</span>女巫、<span class="jiazhu">【八人。】</span>太卜博士、助教、<span class="jiazhu">【各二人。】</span>相博士、助教<span class="jiazhu">【各一人。】</span>等員。
</p>
<p class="em2" id="p12"><a class="gg-link" href="#p12" onclick="return changeColor(this);"></a>
	光祿寺統太官、肴藏、良醞、掌醢等署。各置令、<span class="jiazhu">【太官三人，肴藏、良醞各二人，掌醢一人。】</span>丞。<span class="jiazhu">【太官八人，肴藏、掌醢各二人，良醞四人。】</span>太官又有監膳，<span class="jiazhu">【十二人。】</span>良醞有掌醞，<span class="jiazhu">【五十人。】</span>掌醢有掌醢<span class="jiazhu">【十人。】</span>等員。
</p>
<p class="em2" id="p13"><a class="gg-link" href="#p13" onclick="return changeColor(this);"></a>
	衛尉寺統公車、武庫、守宮等署。各置令、<span class="jiazhu">【公車一人，武庫、守宮各二人。】</span>丞<span class="jiazhu">【公車一人，武庫二人。】</span>等員。
</p>
<p class="em2" id="p14"><a class="gg-link" href="#p14" onclick="return changeColor(this);"></a>
	宗正寺不統署。
</p>
<p class="em2" id="p15"><a class="gg-link" href="#p15" onclick="return changeColor(this);"></a>
	太僕寺又有獸醫博士員。<span class="jiazhu">【一百二十人。】</span>統驊騮、乘黃、龍廄、車府、典牧牛羊等署。各置令、<span class="jiazhu">【二人。乘黃、車府則各減一人。】</span>丞<span class="jiazhu">【二人。乘黃則一人，典牧牛羊則各三人。】</span>等員。
</p>
<p class="em2" id="p16"><a class="gg-link" href="#p16" onclick="return changeColor(this);"></a>
	大理寺，不統署。又有正、監、評、<span class="jiazhu">【各一人。】</span>司直、<span class="jiazhu">【十人。】</span>律博士、<span class="jiazhu">【八人。】</span>明法、<span class="jiazhu">【二十人。】</span>獄掾。<span class="jiazhu">【八人。】</span>
</p>
<p class="em2" id="p17"><a class="gg-link" href="#p17" onclick="return changeColor(this);"></a>
	鴻臚寺統典客、司儀、崇玄三署。各置令。<span class="jiazhu">【二人。崇玄則惟置一人。】</span>典客署又有掌客，<span class="jiazhu">【十人。】</span>司儀有掌儀<span class="jiazhu">【二十人。】</span>等員。
</p>
<p class="em2" id="p18"><a class="gg-link" href="#p18" onclick="return changeColor(this);"></a>
	司農寺統太倉、典農、平準、廩市、鉤盾、華林、上林、導官等署。各置令。<span class="jiazhu">【二人。鉤盾、上林則加至三人，華林惟置一人。】</span>太倉又有米廩督、<span class="jiazhu">【二人。】</span>穀倉督、<span class="jiazhu">【四人。】</span>鹽倉督，<span class="jiazhu">【二人。】</span>京市有肆長，<span class="jiazhu">【四十人。】</span>導官有御細倉督、<span class="jiazhu">【二人。】</span>麴麫倉督<span class="jiazhu">【二人。】</span>等員。
</p>
<p class="em2" id="p19"><a class="gg-link" href="#p19" onclick="return changeColor(this);"></a>
	太府寺統左藏、左尚方、內尚方、右尚方、司染、右藏、黃藏、掌冶、甄官等署。各置令、<span class="jiazhu">【二人。左、右尚方則加至二人，黃藏則惟置一人。】</span>丞<span class="jiazhu">【四人。左尚則八人，右尚則六人，黃藏則一人。】</span>等員。
</p>
<p class="em2" id="p20"><a class="gg-link" href="#p20" onclick="return changeColor(this);"></a>
	國子寺<span class="jiazhu">【元隷太常。】</span>祭酒，<span class="jiazhu">【一人。】</span>屬官有主簿、錄事。<span class="jiazhu">【各一人。】</span>統國子、太學、四門、書筭學，各置博士、<span class="jiazhu">【國子、太學、四門各五人，書、筭各二人。】</span>助教、<span class="jiazhu">【國子、太學、四門各五人，書、筭各二人。】</span>學生<span class="jiazhu">【國子一百四十人，太學、四門各三百六十人，書四十人，筭八十人。】</span>等員。
</p>
<p class="em2" id="p21"><a class="gg-link" href="#p21" onclick="return changeColor(this);"></a>
	將作寺大匠、<span class="jiazhu">【一人。】</span>丞、主簿、錄事。<span class="jiazhu">【各二人。】</span>統左右校署令、<span class="jiazhu">【各二人。】</span>丞，<span class="jiazhu">【左校四人，右校三人。】</span>各有監作<span class="jiazhu">【左校十二人，右校八人。】</span>等員。
</p>
<p class="em2" id="p22"><a class="gg-link" href="#p22" onclick="return changeColor(this);"></a>
	左右衛、左右武衛、左右武候，各大將軍、<span class="jiazhu">【一人。】</span>將軍，<span class="jiazhu">【二人。】</span>並有長史，司馬，錄事，功、倉、兵、騎等曹參軍，法曹、鎧曹行參軍，<span class="jiazhu">【各一人。】</span>行參軍<span class="jiazhu">【左右衛、左右武候各六人，左右武衛各八人。】</span>等員。
</p>
<p class="em2" id="p23"><a class="gg-link" href="#p23" onclick="return changeColor(this);"></a>
	左右衛，掌宮掖禁禦，督攝仗衛。又各有直閤將軍、<span class="jiazhu">【六人。】</span>直寢、<span class="jiazhu">【十二人。】</span>直齋、直後，<span class="jiazhu">【各十五人。】</span>並掌宿衛侍從。奉車都尉，<span class="jiazhu">【六人。】</span>掌馭副車。武騎常侍、<span class="jiazhu">【十人。】</span>殿內將軍、<span class="jiazhu">【十五人。】</span>員外將軍、<span class="jiazhu">【三十人。】</span>殿內司馬督、<span class="jiazhu">【二十人。】</span>員外司馬督，<span class="jiazhu">【四十人。】</span>並以參軍府朝，出使勞問。左右衛又各統親衛，置開府。<span class="jiazhu">【左勳衛開府，左翊一開府、二開府、三開府、四開府，及武衛、武候、領軍、東宮領兵開府准此。】</span>府置開府，<span class="jiazhu">【一人。】</span>有長史，司馬，錄事，及倉、兵等曹參軍，法曹行參軍，<span class="jiazhu">【各一人。】</span>行參軍。<span class="jiazhu">【三人。】</span>又有儀同府。<span class="jiazhu">【武衛、武候、領軍、東宮領兵儀同皆准此。】</span>儀同已下，置員同開府，但無行參軍員。諸府皆領軍坊。每坊<span class="jiazhu">【東宮軍坊准此。】</span>置坊主、一人。佐。二人。每鄉團<span class="jiazhu">【東宮鄉團准此。】</span>置團主<span class="jiazhu">【、一人。】</span>佐。<span class="jiazhu">【二人。】</span>
</p>
<p class="em2" id="p24"><a class="gg-link" href="#p24" onclick="return changeColor(this);"></a>
	左右武衛府，無直閤已下員，但領外軍宿衛。
</p>
<p class="em2" id="p25"><a class="gg-link" href="#p25" onclick="return changeColor(this);"></a>
	左右武候，掌車駕出，先驅後殿，晝夜巡察，執捕姦非，烽候道路，水草所置。巡狩師田，則掌其營禁。右加置司辰師、<span class="jiazhu">【四人。】</span>漏刻生。<span class="jiazhu">【一百一十人。】</span>
</p>
<p class="em2" id="p26"><a class="gg-link" href="#p26" onclick="return changeColor(this);"></a>
	左右領左右府，各大將軍、<span class="jiazhu">【一人。】</span>將軍二人。掌侍衛左右，供御兵仗。領千牛備身，<span class="jiazhu">【十二人。】</span>掌執千牛刀；備身左右，<span class="jiazhu">【十二人。】</span>掌供御弓箭；備身，<span class="jiazhu">【六十人。】</span>掌宿衛侍從。各置長史，司馬、錄事，及倉、兵二曹參軍事，鎧曹行參軍<span class="jiazhu">【各一人。】</span>等員。
</p>
<p class="em2" id="p27"><a class="gg-link" href="#p27" onclick="return changeColor(this);"></a>
	左右監門府各將軍，<span class="jiazhu">【一人。】</span>掌宮殿門禁及守衛事。各置郎將，<span class="jiazhu">【二人。】</span>校尉，直長，<span class="jiazhu">【各三十人。】</span>長史，司馬，錄事，及倉、兵曹參軍，鎧曹行參軍，<span class="jiazhu">【各一人。】</span>行參軍<span class="jiazhu">【四人。】</span>等員。
</p>
<p class="em2" id="p28"><a class="gg-link" href="#p28" onclick="return changeColor(this);"></a>
	左右領軍府，各掌十二軍籍帳、差科、辭訟之事。不置將軍。唯有長史，司馬，掾屬及錄事，功、倉、戶、騎、兵等曹參軍，法、鎧等曹行參軍，<span class="jiazhu">【各一人。】</span>行參軍<span class="jiazhu">【十六人。】</span>等員。又置明法，<span class="jiazhu">【四人。】</span>隷於法司，掌律令輕重。
</p>
<p class="em2" id="p29"><a class="gg-link" href="#p29" onclick="return changeColor(this);"></a>
	行臺省，則有尚書令，僕射，<span class="jiazhu">【左、右任置。】</span>兵部、<span class="jiazhu">【兼吏部、禮部。】</span>度支<span class="jiazhu">【兼都官、工部。】</span>尚書及丞<span class="jiazhu">【左、右任置。】</span>各一人，都事四人。有考功、<span class="jiazhu">【兼吏部、爵部、司勳。】</span>禮部、<span class="jiazhu">【兼祠部、主客。】</span>膳部、兵部、<span class="jiazhu">【兼職方。】</span>駕部、庫部、刑部、<span class="jiazhu">【兼都官、司門。】</span>度支、<span class="jiazhu">【兼倉部。】</span>戶部、<span class="jiazhu">【兼比部。】</span>金部、工部、屯田<span class="jiazhu">【兼水部、虞部。】</span>侍郎，各一人。每行臺置食貨，農圃，武器，百工監、副監，各一人。各置丞、<span class="jiazhu">【食貨四人，農圃六人，武器二人，百工四人。】</span>錄事<span class="jiazhu">【食貨、農圃、百工各二人，武器一人。】</span>等員。
</p>
<p class="em2" id="p30"><a class="gg-link" href="#p30" onclick="return changeColor(this);"></a>
	太子置太師、太傅、太保、少師、少傅、少保。開皇初，置詹事。二年定令，罷之。
</p>
<p class="em2" id="p31"><a class="gg-link" href="#p31" onclick="return changeColor(this);"></a>
	門下坊，置左庶子二人，內舍人四人，錄事二人，主事令史四人。統司經、宮門、內直、典膳、藥藏、齋帥等六局。司經置洗馬四人，校書六人，正字二人。宮門置大夫二人。內直置監、副監各二人，監殿舍人四人。典膳、藥藏，並置監、丞各二人。藥藏又有侍醫四人。齋帥置四人。
</p>
<p class="em2" id="p32"><a class="gg-link" href="#p32" onclick="return changeColor(this);"></a>
	典書坊，右庶子二人，舍人、通事舍人各八人，錄事二人，主事令史四人，內坊典內及丞各二人，丞直四人，錄事一人。內廄置尉二人，掌內車輿之事。
</p>
<p class="em2" id="p33"><a class="gg-link" href="#p33" onclick="return changeColor(this);"></a>
	家令、<span class="jiazhu">【掌刑法、食膳、倉庫、什物、奴婢等事。】</span>率更令、<span class="jiazhu">【掌伎樂漏刻。僕、掌宗族親疏，車輿騎乘。】</span>各一人。三寺各置丞、<span class="jiazhu">【家令二人，寺各一人。】</span>錄事。<span class="jiazhu">【家令二人，寺各一人。】</span>家令領食官、典倉、司藏三署令、<span class="jiazhu">【各一人。】</span>丞。<span class="jiazhu">【食官二人，典倉一人，司藏三人。】</span>僕寺領廄牧令<span class="jiazhu">【一人。】</span>員。
</p>
<p class="em2" id="p34"><a class="gg-link" href="#p34" onclick="return changeColor(this);"></a>
	左右衛，各置率一人，副率二人，掌宮中禁衛。各置長史，司馬及錄事，功、倉、兵、騎兵等曹參軍事，法曹、鎧曹行參軍，各一人，行參軍<span class="jiazhu">【四人。】</span>員。又各有直閤四人，直寢八人，直齋、直後各十人。
</p>
<p class="em2" id="p35"><a class="gg-link" href="#p35" onclick="return changeColor(this);"></a>
	左右宗衛，制官如左右衛，各掌以宗人侍衛。加置行參軍二人，而無直閤、直寢、直齋、直後等員。
</p>
<p class="em2" id="p36"><a class="gg-link" href="#p36" onclick="return changeColor(this);"></a>
	左右虞候，各置開府一人，掌斥候伺非。長史已下如左右衛，而無錄事參軍員，減行參軍一人。
</p>
<p class="em2" id="p37"><a class="gg-link" href="#p37" onclick="return changeColor(this);"></a>
	左右內率、副率，各一人，掌領備身已上禁內侍衛，供奉兵仗。又無功、騎兵、法等曹及行參軍員，餘與虞候同。有千牛備身八人，掌執千牛刀；備身左右八人，掌供奉弓箭；備身二十人，掌宿衛侍從。
</p>
<p class="em2" id="p38"><a class="gg-link" href="#p38" onclick="return changeColor(this);"></a>
	左右監門，各率一人，副率二人，掌諸門禁。長史已下，同內率府，而各有直長十人。
</p>
<p class="em2" id="p39"><a class="gg-link" href="#p39" onclick="return changeColor(this);"></a>
	高祖又採後周之制，置上柱國、柱國、上大將軍、大將軍、上開府儀同三司、開府儀同三司、上儀同三司、儀同三司、大都督、帥都督、都督，總十一等，以酬勤勞。又有特進、左右光祿大夫、金紫光祿大夫、銀青光祿大夫、朝議大夫、朝散大夫，並爲散官，以加文武官之德聲者，並不理事。六品已下，又有翊軍等四十三號將軍，品凡十六等，爲散號將軍，以加汎授。居曹有職務者爲執事官，無職務者爲散官。戎上柱國已下爲散實官，軍爲散號官。諸省及左右衛、武候、領左右監門府爲內官，自餘爲外官。
</p>
<p class="em2" id="p40"><a class="gg-link" href="#p40" onclick="return changeColor(this);"></a>
	國王、郡王、國公、郡公、縣公、侯、伯、子、男，凡九等。皇伯叔昆弟、皇子爲親王。置師、友各二人，文學二人，<span class="jiazhu">【嗣王則無師友。】</span>長史、司馬、諮議參軍事、掾屬，各一人，主簿二人，錄事，功曹，記室，戶、倉、兵等曹，騎兵、城局等參軍事，東西閤祭酒，各一人，參軍事四人，法、田、水、鎧、士等曹行參軍各一人，行參軍六人，長兼行參軍八人，典籤二人。
</p>
<p class="em2" id="p41"><a class="gg-link" href="#p41" onclick="return changeColor(this);"></a>
	上柱國、嗣王、郡王，無主簿，錄事參軍、東西閤祭酒、長兼行參軍等員，而加參軍事爲五人，行參軍爲十二人。柱國又無騎兵參軍事、水曹行參軍等員，而減參軍事、行參軍各一人。上大將軍又無諮議參軍事，田曹、鎧曹行參軍員，又減行參軍一人。大將軍又無掾屬員，又減參軍事二人。上開府又無法曹、士曹行參軍，參軍事員。開府又無典籤員，減行參軍二人。上儀同又無功曹、城局參軍事員，又減行參軍二人。儀同又無倉曹員，減行參軍三人。
</p>
<p class="em2" id="p42"><a class="gg-link" href="#p42" onclick="return changeColor(this);"></a>
	三師、三公，置府佐，與柱國同。若上柱國任三師、三公，唯從上柱國置。王公已下，三品已上，又並有親信、帳內，各隨品高卑而制員。
</p>
<p class="em2" id="p43"><a class="gg-link" href="#p43" onclick="return changeColor(this);"></a>
	諸王置國官。有令、大農各一人，尉各二人，典衛各八人，常侍各二人，侍郎各四人，廟長、學官長各一人，食官，廄牧長、丞，各一人，典府長、丞各一人，舍人各四人等員。上柱國、柱國公，減典衛二人，無侍郎員。侯、伯又減典衛二人，食官、廄牧長各一人。子、男又減尉、典衛、常侍、舍人各一人。上大將軍、大將軍公，同柱國、子、男。其侯、伯減公典衛、侍郎、廄牧丞各一人。子、男無令，無典衛，又減舍人一人。上開府、開府公，同大將軍、子、男。其侯、伯又無常侍，無食官、廄牧丞。子、男又無侍郎、廄牧長。上儀同、儀同公，同開府子、男。其侯、伯又無尉，無學官長。子、男又無廄長、食官長。二王後，置國官，與諸王同。郡王與上柱國公同。國公無上開府已上官者，與開府公同。散郡公與儀同侯、伯同。散縣公與儀同子、男同。大長公主、長公主、公主，並置家令、丞各一人，主簿謁者、舍人各二人等員。郡主唯減主簿員。
</p>
<p class="em2" id="p44"><a class="gg-link" href="#p44" onclick="return changeColor(this);"></a>
	雍州，置牧。屬官有別駕，贊務，州都，郡正，主簿，錄事，西曹書佐，金、戶、兵、法、士等曹從事，部郡從事，武猛從事等員。并佐史，合五百二十四人。
</p>
<p class="em2" id="p45"><a class="gg-link" href="#p45" onclick="return changeColor(this);"></a>
	京兆郡，置尹，丞，正，功曹，主簿，金、戶、兵、法、士等曹佐等員。并佐史，合二百四十四人。
</p>
<p class="em2" id="p46"><a class="gg-link" href="#p46" onclick="return changeColor(this);"></a>
	大興、長安縣，置令，丞，正，功曹，主簿，西曹，金、戶、兵、法、士曹等員。并佐史，合一百四十七人。
</p>
<p class="em2" id="p47"><a class="gg-link" href="#p47" onclick="return changeColor(this);"></a>
	上上州，置刺史，長史，司馬，錄事參軍事，功曹，戶、兵等曹參軍事，法、士曹等行參軍，行參軍，典籤，州都光初主簿，郡正，主簿，西曹書佐，祭酒從事，部郡從事，倉督，市令、丞等員。并佐史，合三百二十三人。
</p>
<p class="em2" id="p48"><a class="gg-link" href="#p48" onclick="return changeColor(this);"></a>
	上中州，減上州吏屬十二人。
</p>
<p class="em2" id="p49"><a class="gg-link" href="#p49" onclick="return changeColor(this);"></a>
	上下州，減上中州十六人。
</p>
<p class="em2" id="p50"><a class="gg-link" href="#p50" onclick="return changeColor(this);"></a>
	中上州，減上下州二十九人。
</p>
<p class="em2" id="p51"><a class="gg-link" href="#p51" onclick="return changeColor(this);"></a>
	中中州，減中上州二十人。
</p>
<p class="em2" id="p52"><a class="gg-link" href="#p52" onclick="return changeColor(this);"></a>
	中下州，減中中州二十人。
</p>
<p class="em2" id="p53"><a class="gg-link" href="#p53" onclick="return changeColor(this);"></a>
	下上州，減中下州三十二人。
</p>
<p class="em2" id="p54"><a class="gg-link" href="#p54" onclick="return changeColor(this);"></a>
	下中州，減下上州十五人。
</p>
<p class="em2" id="p55"><a class="gg-link" href="#p55" onclick="return changeColor(this);"></a>
	下下州，減下中州十二人。
</p>
<p class="em2" id="p56"><a class="gg-link" href="#p56" onclick="return changeColor(this);"></a>
	郡，置太守，丞，尉，正，光初功曹，光初主簿，縣正，功曹，主簿，西曹，金、戶、兵、法、士等曹，市令等員。并佐史，合一百四十六人。
</p>
<p class="em2" id="p57"><a class="gg-link" href="#p57" onclick="return changeColor(this);"></a>
	上中郡，減上上郡吏屬五人。
</p>
<p class="em2" id="p58"><a class="gg-link" href="#p58" onclick="return changeColor(this);"></a>
	上下郡，減上中郡四人。
</p>
<p class="em2" id="p59"><a class="gg-link" href="#p59" onclick="return changeColor(this);"></a>
	中上郡，減上下郡十九人。
</p>
<p class="em2" id="p60"><a class="gg-link" href="#p60" onclick="return changeColor(this);"></a>
	中中郡，減中上郡六人。
</p>
<p class="em2" id="p61"><a class="gg-link" href="#p61" onclick="return changeColor(this);"></a>
	中下郡，減中中郡五人。
</p>
<p class="em2" id="p62"><a class="gg-link" href="#p62" onclick="return changeColor(this);"></a>
	下上郡，減中下郡十九人。
</p>
<p class="em2" id="p63"><a class="gg-link" href="#p63" onclick="return changeColor(this);"></a>
	下中郡，減下上郡五人。
</p>
<p class="em2" id="p64"><a class="gg-link" href="#p64" onclick="return changeColor(this);"></a>
	下下郡，減下中郡六人。
</p>
<p class="em2" id="p65"><a class="gg-link" href="#p65" onclick="return changeColor(this);"></a>
	縣，置令，丞，尉，正，光初功曹，光初主簿，功曹，主簿，西曹，金、戶、兵、法、士等曹佐，及市令等員。合九十九人。
</p>
<p class="em2" id="p66"><a class="gg-link" href="#p66" onclick="return changeColor(this);"></a>
	上中縣，減上上縣吏屬四人。
</p>
<p class="em2" id="p67"><a class="gg-link" href="#p67" onclick="return changeColor(this);"></a>
	上下縣，減上中縣五人。
</p>
<p class="em2" id="p68"><a class="gg-link" href="#p68" onclick="return changeColor(this);"></a>
	中上縣，減上下縣十人。
</p>
<p class="em2" id="p69"><a class="gg-link" href="#p69" onclick="return changeColor(this);"></a>
	中中縣，減中上縣五人。
</p>
<p class="em2" id="p70"><a class="gg-link" href="#p70" onclick="return changeColor(this);"></a>
	中下縣，減中中縣五人。
</p>
<p class="em2" id="p71"><a class="gg-link" href="#p71" onclick="return changeColor(this);"></a>
	下上縣，減中下縣十二人。
</p>
<p class="em2" id="p72"><a class="gg-link" href="#p72" onclick="return changeColor(this);"></a>
	下中縣，減下上縣六人。
</p>
<p class="em2" id="p73"><a class="gg-link" href="#p73" onclick="return changeColor(this);"></a>
	下下縣，減下中縣五人。
</p>
<p class="em2" id="p74"><a class="gg-link" href="#p74" onclick="return changeColor(this);"></a>
	州，置總管者，列爲上中下三等。總管刺史加使持節。
</p>
<p class="em2" id="p75"><a class="gg-link" href="#p75" onclick="return changeColor(this);"></a>
	鎮，置將、副。戍，置主、副。關，置令、丞。其制，官屬各立三等之差。
</p>
<p class="em2" id="p76"><a class="gg-link" href="#p76" onclick="return changeColor(this);"></a>
	同州，總監、副監各一人，置二丞。統食貨農圃二監、副監。岐州亦置監、副監。諸冶亦置三等監。各有丞員。
</p>
<p class="em2" id="p77"><a class="gg-link" href="#p77" onclick="return changeColor(this);"></a>
	鹽池，置總監、副監、丞等員。管東西南北面等四監，亦各置副監及丞。隴右牧，置總監、副監、丞，以統諸牧。其驊騮牧及二十四軍馬牧，每牧置儀同及尉、大都督、帥都督等員。驢騾牧，置帥都督及尉。原州羊牧，置大都督并尉。原州駝牛牧，置尉。又有皮毛監、副監及丞、錄事。又鹽州牧監，置監及副監，置丞，統諸羊牧，牧置尉。苑川十二馬牧，每牧置大都督及尉各一人，帥都督二人。沙苑羊牧，置尉二人。緣邊交市監及諸屯監，每監置監、副監各一人。畿內者隷司農，自外隷諸州焉。
</p>
<p class="em2" id="p78"><a class="gg-link" href="#p78" onclick="return changeColor(this);"></a>
	五嶽各置令，又有吳山令，以供其洒掃。
</p>
<p class="em2" id="p79"><a class="gg-link" href="#p79" onclick="return changeColor(this);"></a>
	三師、王、三公，爲正一品。
</p>
<p class="em2" id="p80"><a class="gg-link" href="#p80" onclick="return changeColor(this);"></a>
	上柱國、郡王、國公、開國郡縣公，爲從一品。
</p>
<p class="em2" id="p81"><a class="gg-link" href="#p81" onclick="return changeColor(this);"></a>
	柱國、太子三師、特進、尚書令、左右光祿大夫、開國侯，爲正二品。
</p>
<p class="em2" id="p82"><a class="gg-link" href="#p82" onclick="return changeColor(this);"></a>
	上大將軍、尚書左右僕射、雍州牧、金紫光祿大夫，爲從二品。
</p>
<p class="em2" id="p83"><a class="gg-link" href="#p83" onclick="return changeColor(this);"></a>
	大將軍，吏部尚書，太常、光祿、衛尉等三卿，太子三少，納言，內史令，左右衛、左右武衛、左右武候、領左右等大將軍，禮部、兵部、都官、度支、工部尚書，宗正、太僕、大理、鴻臚、司農、太府等六卿，上州刺史，京兆尹，祕書監，銀青光祿大夫，開國伯，爲正三品。
</p>
<p class="em2" id="p84"><a class="gg-link" href="#p84" onclick="return changeColor(this);"></a>
	上開府儀同三司，散騎常侍，左右衛、武衛、武候、領左右、監門等將軍，國子祭酒，御史大夫，將作大匠，中州刺史，親王師，朝議大夫，爲從三品。
</p>
<p class="em2" id="p85"><a class="gg-link" href="#p85" onclick="return changeColor(this);"></a>
	驃騎將軍，開府儀同三司，太常、光祿、衛尉等三少卿，太子左右衛、宗衛、內等率，尚書，吏部侍郎，給事黃門侍郎，太子左庶子，宗正、太僕、大理、鴻臚、司農、太府等少卿，下州刺史，已前上階。內史侍郎，太子右庶子，通直散騎常侍，左右監門郎將，朝散大夫，開國子，爲正四品。
</p>
<p class="em2" id="p86"><a class="gg-link" href="#p86" onclick="return changeColor(this);"></a>
	上儀同三司，尚書左丞，太子左右衛、宗衛、內等副率，左右監門率，上郡太守，雍州別駕，親王府長史，太子家令，率更令、僕，內侍，城門校尉，<span class="jiazhu">【已前上階】</span>。尚書右丞，上鎮將軍，雍州贊務，直閤將軍，親王府司馬，諫議大夫，爲從四品。
</p>
<p class="em2" id="p87"><a class="gg-link" href="#p87" onclick="return changeColor(this);"></a>
	車騎將軍，儀同三司，內常侍，祕書丞，國子博士，散騎侍郎，太子內舍人，太子左右監門副率，員外散騎常侍，上州長史，親王府諮議參軍事，開國男，<span class="jiazhu">【已前上階。】</span>尚食、尚藥典御，上州司馬，爲正五品。
</p>
<p class="em2" id="p88"><a class="gg-link" href="#p88" onclick="return changeColor(this);"></a>
	著作郎，通直散騎侍郎，中郡太守，直寢，太子洗馬，中州長史，奉車都尉，<span class="jiazhu">【已前上階。】</span>都水使者，治書侍御史，大興、長安令，大理司直，直齋，太子直閤，京兆郡丞，中州司馬，中鎮將，上鎮副，內給事，駙馬都尉，親王友，員外散騎侍郎，爲從五品。
</p>
<p class="em2" id="p89"><a class="gg-link" href="#p89" onclick="return changeColor(this);"></a>
	翊軍、翊師將軍，尚書諸曹侍郎，內史舍人，下郡太守，大都督，親王府掾屬，下州長史，<span class="jiazhu">【已前上階。】</span>四征將軍，<span class="jiazhu">【征東、征南、征西、征北。】</span>三將軍，<span class="jiazhu">【內軍、鎮軍、撫軍。】</span>大理正、監、評，千牛備身左右，左右監門校尉，內尚食典御，符璽監，御府監，殿內監，太子內直監，下州司馬，下鎮將，中鎮副，爲正六品。
</p>
<p class="em2" id="p90"><a class="gg-link" href="#p90" onclick="return changeColor(this);"></a>
	四平將軍，<span class="jiazhu">【平東、平南、平西、平北。】</span>四將軍，<span class="jiazhu">【前軍、後軍、左軍、右軍。】</span>通事舍人，親王文學，帥都督，左右領軍府長史，太子直寢，親王府主簿，親王府錄事參軍事，太子門大夫，給事，上縣令，<span class="jiazhu">【已前上階。】</span>冠軍、輔國二將軍，太子舍人，直後，三寺丞，親王府功曹、記室、倉戶曹參軍事，城門直長，太子直齋，太子副直監，太子典內，左右領軍府司馬，下鎮副，爲從六品。
</p>
<p class="em2" id="p91"><a class="gg-link" href="#p91" onclick="return changeColor(this);"></a>
	鎮遠、安遠二將軍，員外散騎侍郎，御醫，左右衛、武衛、武候、領左右等府長史，親衛，親王府諸曹參軍事，<span class="jiazhu">【已前上階。】</span>建威、寧朔二將軍，六寺丞，祕書郎，著作佐郎，太子千牛備身，太子備身左右，尚食、尚藥、左右監門等直長，太子通事舍人，左右衛、武衛、武候、領左右等府司馬，都督，太子典膳、藥藏等監，太子齋帥，上戍主，爲正七品。
</p>
<p class="em2" id="p92"><a class="gg-link" href="#p92" onclick="return changeColor(this);"></a>
	寧遠、振威二將軍，左右監門府長史，太子左右衛、宗衛等率，左右虞候、左右內率等府長史，符璽、御府、殿內等直長，上州錄事參軍事，左右領軍府掾屬，親王府東西閤祭酒，中縣令，上郡丞，太子親衛，將作丞，勳衛，親王府參軍事，上鎮長史，<span class="jiazhu">【已前上階。】</span>伏波、輕車二將軍，太學、太常二博士，武騎常侍，奉朝請，國子助教，親王府諸曹行參軍，太子直後，太子左右監門直長，大興、長安縣丞，太子侍醫，侍御史，太史令，上州諸曹參軍事，左右監門府、太子左右衛、左右宗衛、左右虞候、左右內率等司馬，上鎮司馬，爲從七品。
</p>
<p class="em2" id="p93"><a class="gg-link" href="#p93" onclick="return changeColor(this);"></a>
	宣威、明威二將軍，協律郎，都水丞、殿內將軍，太子左右監門率府長史，別將，下縣令，中郡丞，中州錄事參軍事，上上州諸曹行參軍事，親王府行參軍，左右領軍府錄事參軍事，中鎮長史，太子內坊丞，太子勳衛，<span class="jiazhu">【已前上階。】</span>襄威、厲威二將軍，殿內御史，掖庭、宮闈二令，<span class="jiazhu">【上署令，公車、郊社、太廟、太祝、平準、太樂、驊騮、武庫、典客、鉤盾、左藏、太倉、左尚方、右尚方、司染、典農、京市、太官、鼓吹。】</span>太子左右監門率府司馬，中州諸曹參軍事，左右衛、武衛、武候等府錄事參軍事，左右領軍府諸曹參軍事，內尚食丞，中戍主，上戍副，爲正八品。
</p>
<p class="em2" id="p94"><a class="gg-link" href="#p94" onclick="return changeColor(this);"></a>
	威戎、討寇二將軍，四門博士，主書，門下錄事，尚書都事，監察御史，內謁者監，上關令，中署令，<span class="jiazhu">【太醫、右藏、黃藏、乘黃、龍廄、衣冠、守宮、華林、上林、掌冶、導官、左校、右校、牛羊、典牧。】</span>下郡丞，下州錄事參軍事，中州諸曹行參軍，備身，左右衛、武衛、武候、領左右等府諸曹參軍事，左右領軍府諸曹行參軍，太子左右衛、宗衛、率等府錄事參軍事，下鎮長史，太子翊衛，<span class="jiazhu">【已前上階。】</span>盪寇、盪難二將軍，親王府長兼行參軍及典籤，員外將軍，統軍，太子三寺丞，中關令，奚官、內僕二令，下署令，<span class="jiazhu">【諸陵、崇玄、太卜、車府、清商、司儀、肴藏、良醞、掌醢、甄官、廩犧。】</span>上津尉，下州諸曹參軍事，左右衛、武衛、武候等府諸曹行參軍，領左右府鎧曹行參軍，左右監門、太子左右衛、宗衛等率，左右虞候、左右內率等府諸曹參軍事，掌船局都尉，上鎮諸曹參軍事，上縣丞，上郡尉，爲從八品。
</p>
<p class="em2" id="p95"><a class="gg-link" href="#p95" onclick="return changeColor(this);"></a>
	殄寇、殄難二將軍，太學助教，太子備身，大理寺律博士，諸校書郎，都水參軍事，內史錄事，內謁者令，內寺伯，中縣丞，下關令，中津尉，下州諸曹行參軍，上州行參軍，左右監門府鎧曹行參軍，太子左右衛、宗衛、虞候府等諸曹行參軍，太子左右內率府鎧曹行參軍，左右領軍府行參軍，中鎮諸曹參軍事，上鎮士曹行參軍，中郡尉，<span class="jiazhu">【已前上階。】</span>掃寇、掃難二將軍，殿內司馬督，太子食官、典倉、司藏等令，尚食、尚醫、軍主、太史、掖庭、宮闈局等丞，上署丞，太子左右監門率府諸曹參軍事，中州行參軍，左右衛、武衛、武候等府行參軍，上州典籤，下戍主，上關丞，太子典膳、藥藏等局丞，下郡尉，典客署掌客，司辰師，爲正九品。
</p>
<p class="em2" id="p96"><a class="gg-link" href="#p96" onclick="return changeColor(this);"></a>
	曠野、橫野二將軍，掖庭局宮教博士，太祝，太子廄牧令，太子校書，下縣丞，中署丞，左右監門率府鎧曹行參軍，下州行參軍，中州典籤，左右監門府、太子左右衛、宗衛、虞候、率府等行參軍，正字，太子內坊丞直，中關、上津丞，下鎮諸曹參軍事，中鎮士曹行參軍，上縣尉，<span class="jiazhu">【已前上階。】</span>偏、裨二將軍，四門助教，書筭學博士，奉禮郎，員外司馬督，幢主、奚官、內僕等局丞，下署丞，下州典籤，內謁者局丞，中津丞，中縣尉，太子正字，太史監候，太官監膳，御府局監事，左右校及掖庭監作，太史司曆，諸樂師，爲從九品。
</p>
<p class="em2" id="p97"><a class="gg-link" href="#p97" onclick="return changeColor(this);"></a>
	又有流內視品十四等：
</p>
<p class="em2" id="p98"><a class="gg-link" href="#p98" onclick="return changeColor(this);"></a>
	行臺尚書令，爲視正二品。
</p>
<p class="em2" id="p99"><a class="gg-link" href="#p99" onclick="return changeColor(this);"></a>
	上總管、行臺尚書僕射，爲視從二品。
</p>
<p class="em2" id="p100"><a class="gg-link" href="#p100" onclick="return changeColor(this);"></a>
	中總管、行臺諸曹尚書，爲視正三品。
</p>
<p class="em2" id="p101"><a class="gg-link" href="#p101" onclick="return changeColor(this);"></a>
	下總管，爲視從三品。
</p>
<p class="em2" id="p102"><a class="gg-link" href="#p102" onclick="return changeColor(this);"></a>
	行臺尚書左右丞，爲視從四品。
</p>
<p class="em2" id="p103"><a class="gg-link" href="#p103" onclick="return changeColor(this);"></a>
	同州總監、隴右牧總監，爲視從五品。
</p>
<p class="em2" id="p104"><a class="gg-link" href="#p104" onclick="return changeColor(this);"></a>
	行臺諸曹侍郎，爲視正六品。
</p>
<p class="em2" id="p105"><a class="gg-link" href="#p105" onclick="return changeColor(this);"></a>
	上柱國、嗣王、郡王、柱國府長史、司馬、諮議參軍事，鹽池總監，同州、隴右牧總副監，王、二王後國令，爲視從六品。
</p>
<p class="em2" id="p106"><a class="gg-link" href="#p106" onclick="return changeColor(this);"></a>
	上大將軍、大將軍府長史、司馬，上柱國、嗣王、郡王、柱國府掾屬，嗣王文學，公國令，王、二王後大農尉、典衛，爲視正七品。
</p>
<p class="em2" id="p107"><a class="gg-link" href="#p107" onclick="return changeColor(this);"></a>
	上開府、開府府長史、司馬，上大將軍、大將軍府掾屬，上柱國、嗣王、郡王、柱國府諸曹參軍事，鹽池總副監，鹽州牧監，諸屯監，國子學生，侯、伯國令，公國大農尉、典衛，雍州薩保，爲視從七品。
</p>
<p class="em2" id="p108"><a class="gg-link" href="#p108" onclick="return changeColor(this);"></a>
	上儀同儀同府長史、司馬，上大將軍、大將軍府諸曹參軍事，上柱國、嗣王、郡王、柱國府參軍事、諸曹行參軍，行臺諸監，同州諸監，鹽池四面監，皮毛監，岐州監，同州總監、隴右牧監等丞，諸大冶監，雍州州都主簿，子、男國令，侯、伯國大農尉、典衛，王、二王後國常侍，爲視正八品。
</p>
<p class="em2" id="p109"><a class="gg-link" href="#p109" onclick="return changeColor(this);"></a>
	行臺尚書都事，上開府、開府府諸曹參軍事，上大將軍、大將軍府參軍事、諸曹行參軍，上柱國、嗣王、郡王、柱國府行參軍，五岳、四瀆、吳山等令，鹽池四面副監，諸皮毛副監，行臺諸副監，諸屯副監，諸中冶監，諸緣邊交市監，鹽池總監丞，諸州州都主簿，雍州西曹書佐、諸曹從事，京兆郡正功曹，太學生，子、男國大農、典衛，爲視從八品。
</p>
<p class="em2" id="p110"><a class="gg-link" href="#p110" onclick="return changeColor(this);"></a>
	開府府法曹行參軍，上儀同、儀同府諸曹參軍事，上大將軍、大將軍府行參軍，上柱國、嗣王、郡王、柱國府典籤，同州諸副監，岐州副監、諸小冶監，鹽州牧監丞，諸大冶監丞，諸緣邊交市副監，諸郡正、功曹，京兆郡主簿，諸州西曹書佐、祭酒從事，雍州部郡從事，公國常侍，王、二王後國侍郎，公主家令，諸州胡二百戶已上薩保，爲視正九品。
</p>
<p class="em2" id="p111"><a class="gg-link" href="#p111" onclick="return changeColor(this);"></a>
	儀同府法曹行參軍，上開府、開府府行參軍，上大將軍、大將軍府典籤，上儀同、儀同府行參軍，上開府府典籤，行臺諸監丞，鹽池四面監丞，皮毛監丞，諸中冶監丞，四門學生，諸郡主簿，諸州部郡從事，雍州武猛從事，大興、長安縣正、功曹、主簿，侯、伯、子、男國常侍，公國侍郎，爲視從九品。
</p>
<p class="em2" id="p112"><a class="gg-link" href="#p112" onclick="return changeColor(this);"></a>
	又有流外勳品、二品、三品、四品、五品、六品、七品、八品、九品之差。又視流外，亦有視勳品、視二品、視三品、視四品、視五品、視六品、視七品、視八品、視九品之差。極於胥吏矣，皆無上下階云。
</p>
<p class="em2" id="p113"><a class="gg-link" href="#p113" onclick="return changeColor(this);"></a>
	京官正一品，祿九百石，其下每以百石爲差，至正四品，是爲三百石。從四品，二百五十石，其下每以五十石爲差，至正六品，是爲百石。從六品，九十石，以下每以十石爲差，至從八品，是爲五十石。食封及官不判事者，并九品，皆不給祿。其給皆以春秋二季。刺史、太守、縣令，則計戶而給祿，各以戶數爲九等之差。大州六百二十石，其下每以四十石爲差，至於下下，則三百石。大郡三百四十石，其下每以三十石爲差，至於下下，則百石。大縣百四十石，其下每以十石爲差，至於下下，則六十石。其祿唯及刺史二佐及郡守、縣令。
</p>
<p class="em2" id="p114"><a class="gg-link" href="#p114" onclick="return changeColor(this);"></a>
	三年四月，詔尚書左僕射，掌判吏部、禮部、兵部三尚書事，御史糾不當者，兼糾彈之。尚書右僕射，掌判都官、度支、工部三尚書事，又知用度。餘皆依舊。尋改度支尚書爲戶部尚書，都官尚書爲刑部尚書。諸曹侍郎及內史舍人，並加爲從五品。增置通事舍人十二員，通舊爲二十四員。廢光祿寺及都水臺入司農，廢衛尉入太常尚書省，廢鴻臚亦入太常。罷大理寺監、評及律博士員，加置正爲四人。罷郡，以州統縣，改別駕、贊務，以爲長史、司馬。舊周、齊州郡縣職，自州都、郡縣正已下，皆州郡將縣令至而調用，理時事。至是不知時事，直謂之鄉官。別置品官，皆吏部除授，每歲考殿最。刺史、縣令，三年一遷，佐官四年一遷。佐官以曹爲名者，並改爲司。六年，尚書省二十四司，各置員外郎一人，以司其曹之籍帳。侍郎闕，則釐其曹事。吏部又別置朝議、通議、朝請、朝散、給事、承奉、儒林、文林等八郎，武騎、屯騎、驍騎、游騎、飛騎、旅騎、雲騎、羽騎八尉。其品則正六品以下，從九品以上。上階爲郎，下階爲尉。散官番直，常出使監檢。罷門下省員外散騎常侍、奉朝請、通事令史員，及左右衛、殿內將軍，司馬督，武騎常侍等員。
</p>
<p class="em2" id="p115"><a class="gg-link" href="#p115" onclick="return changeColor(this);"></a>
	十二年，復置光祿、衛尉、鴻臚等寺。諸州司以從事爲名者，改爲參軍。
</p>
<p class="em2" id="p116"><a class="gg-link" href="#p116" onclick="return changeColor(this);"></a>
	十三年，復置都水臺。國子寺罷隷太常，又改寺爲學。
</p>
<p class="em2" id="p117"><a class="gg-link" href="#p117" onclick="return changeColor(this);"></a>
	十四年，諸省各置主事令史員。改九等州縣爲上、中、中下、下，凡四等。
</p>
<p class="em2" id="p118"><a class="gg-link" href="#p118" onclick="return changeColor(this);"></a>
	十五年，罷州縣、鄉官。
</p>
<p class="em2" id="p119"><a class="gg-link" href="#p119" onclick="return changeColor(this);"></a>
	十六年，內侍省加置內主事員二十人，以承門閤。
</p>
<p class="em2" id="p120"><a class="gg-link" href="#p120" onclick="return changeColor(this);"></a>
	十八年，置備身府。
</p>
<p class="em2" id="p121"><a class="gg-link" href="#p121" onclick="return changeColor(this);"></a>
	二十年，改將作寺爲監，以大匠爲大監。初加置副監。
</p>
<p class="em2" id="p122"><a class="gg-link" href="#p122" onclick="return changeColor(this);"></a>
	仁壽元年，改都水臺爲監，更名使者爲監。罷國子學，唯立太學一所，置博士五人，從五品，學生七十二人。
</p>
<p class="em2" id="p123"><a class="gg-link" href="#p123" onclick="return changeColor(this);"></a>
	三年，監門府又置門候一百二十人。
</p>
<p class="em2" id="p124"><a class="gg-link" href="#p124" onclick="return changeColor(this);"></a>
	煬帝即位，多所改革。三年定令，品自第一至于第九，唯置正從，而除上下階。罷諸總管，廢三師、特進官。分門下、太僕二司，取殿內監名，以爲殿內省，并尚書、門下、內史、祕書，以爲五省。增置謁者、司隷二臺，并御史爲三臺。分太府寺爲少府監。改內侍省爲長秋監，國子學爲國子監，將作寺爲將作監，并都水監，總爲五監。改左右衛爲左右翊衛，左右備身爲左右騎衛。左右武衛依舊名。改領軍爲左右屯衛，加置左右禦。改左右武候爲左右候衛。是爲十二衛。又改領左右府爲左右備身府，左右監門依舊名。凡十六府。其朝之班序，以品之高卑爲列。品同則以省府爲前後，省府同則以局署爲前後焉。
</p>
<p class="em2" id="p125"><a class="gg-link" href="#p125" onclick="return changeColor(this);"></a>
	尚書省六曹，各侍郎一人，以貳尚書之職。又增左、右丞階，與六侍郎，並正四品。諸曹侍郎，並改爲郎。又改吏部爲選部郎，戶部爲人部郎，禮部爲儀曹郎，兵部爲兵曹郎，刑部爲憲部郎，工部爲起部郎，以異六侍郎之名。廢諸司員外郎，而每增置一曹郎，各爲二員。都司郎各一人，品同曹郎，掌都事之職。以都事爲正八品，分隷六尚書。諸司主事，並去令史之名。其令史隨曹閑劇而置。每十令史，置一主事，不滿十者，亦置一人。其餘四省三臺，亦皆曰令史，九寺五監諸衛府，則皆曰府史。後又改主客郎爲司蕃郎。尋又每減一郎，置承務郎一人，同員外之職。
</p>
<p class="em2" id="p126"><a class="gg-link" href="#p126" onclick="return changeColor(this);"></a>
	舊都督已上，至上柱國，凡十一等，及八郎、八尉、四十三號將軍官，皆罷之。并省朝議大夫。自一品至九品，置光祿、<span class="jiazhu">【從一品。】</span>左右光祿、<span class="jiazhu">【左正二品，右從二品。】</span>金紫、<span class="jiazhu">【正三品。】</span>銀青光祿、<span class="jiazhu">【從三品。】</span>正議、<span class="jiazhu">【正四品。】</span>通議、<span class="jiazhu">【從四品。】</span>朝請、<span class="jiazhu">【正五品。】</span>朝散<span class="jiazhu">【從五品。】</span>等九大夫，建節、<span class="jiazhu">【正六品。】</span>奮武、<span class="jiazhu">【從六品。】</span>宣惠、<span class="jiazhu">【正七品。】</span>綏德、<span class="jiazhu">【從七品。】</span>懷仁、<span class="jiazhu">【正八品。】</span>守義、<span class="jiazhu">【從八品。】</span>奉誠、<span class="jiazhu">【正九品。】</span>立信<span class="jiazhu">【從九品。】</span>等八尉，以爲散職。開皇中，以開府儀同三司爲四品散實官，至是改爲從一品，同漢、魏之制，位次王公。門下省減給事黃門侍郎員，置二人，去給事之名，移吏部給事郎名爲門下之職，位次黃門下。置員四人，從五品，省讀奏案。廢散騎常侍、通直散騎常侍、諫議大夫、散騎侍郎等常員。改符璽監爲郎，置員二人，爲從六品。加錄事階爲正八品。以城門、殿內、尚食、尚藥、御府等五局隷殿內省。十二年，又改納言爲侍內。
</p>
<p class="em2" id="p127"><a class="gg-link" href="#p127" onclick="return changeColor(this);"></a>
	內史省減侍郎員爲二人，減內史舍人員爲四人。加置起居舍人員二人，<span class="jiazhu">【從六品。】</span>次舍人下。改通事舍人員爲謁者臺職。減主事員，置四人，加爲正八品。十二年，改內史爲內書。
</p>
<p class="em2" id="p128"><a class="gg-link" href="#p128" onclick="return changeColor(this);"></a>
	殿內省置監、<span class="jiazhu">【正四品。】</span>少監、<span class="jiazhu">【從四品。】</span>丞，<span class="jiazhu">【從五品。】</span>各一人，掌諸供奉。又有奉車都尉十二人，掌進御輿馬。統尚食、尚藥、尚衣、尚舍、尚乘、尚輦等六局，各置奉御二人，<span class="jiazhu">【正五品。】</span>皆置直長，以貳之。<span class="jiazhu">【正七品。】</span>尚食直長六人，又有食醫員。尚藥直長四人，又有侍御醫、司醫、醫佐員。尚衣即舊御府也，改名之，有直長四人。尚舍即舊殿中局也，改名之，有直長八人。尚乘局置左右六閑：一左右飛黃閑，二左右吉良閑，三左右龍媒閑，四左右騊駼閑，五左右駃騠閑，六左右天苑閑。有直長十四人，又有奉乘十人。尚輦有直長四人，又有掌輦六人。城門置校尉一人，降爲正五品。後又改校尉爲城門郎，置員四人，<span class="jiazhu">【從六品。】</span>自殿內省隷爲門下省官。
</p>
<p class="em2" id="p129"><a class="gg-link" href="#p129" onclick="return changeColor(this);"></a>
	祕書省降監爲從二品，增置少監一人。<span class="jiazhu">【從四品。】</span>增著作郎階爲正五品，減校書郎爲十人。改太史局爲監，進令階爲從五品，又減丞爲一人。置司辰師八人，增置監候爲十人。其後又改監、少監爲令、少令。增祕書郎爲從五品，加置佐郎四人，<span class="jiazhu">【從六品。】</span>以貳郎之職。降著作郎階爲從五品。又置儒林郎十人，<span class="jiazhu">【正七品。】</span>掌明經待問，唯詔所使。文林郎二十人，<span class="jiazhu">【從八品。】</span>掌撰錄文史，檢討舊事。此二郎皆上在藩已來直司學士。增校書郎員四十人，加置楷書郎員二十人，<span class="jiazhu">【從九品。】</span>掌抄寫御書。
</p>
<p class="em2" id="p130"><a class="gg-link" href="#p130" onclick="return changeColor(this);"></a>
	御史臺增治書侍御史爲正五品。省殿內御史員，增監察御史員十六人，加階爲從七品。開皇中，御史直宿禁中，至是罷其制。又置主簿、錄事員各二人。五年，又降大夫階爲正四品，減治書侍御史爲從五品；增侍御史爲正七品，唯掌侍從糾察，其臺中簿領，皆治書侍御史主之。後又增置御史，從九品，尋又省。
</p>
<p class="em2" id="p131"><a class="gg-link" href="#p131" onclick="return changeColor(this);"></a>
	謁者臺大夫一人，<span class="jiazhu">【從四品。五年，改爲正四品。】</span>掌受詔勞問，出使慰撫，持節察授，及受冤枉而申奏之。駕出，對御史引駕。置司朝謁者二人以貳之。<span class="jiazhu">【從五品。】</span>屬官有丞一人，主簿、錄事各一人等員。又有通事謁者二十人，<span class="jiazhu">【從六品。】</span>即內史通事舍人之職也。次有議郎二十四人，通直三十六人，將事謁者三十人，謁者七十人，皆掌出使。其後廢議郎，通直、將事謁者，謁者等員，而置員外郎八十員。尋詔門下、內史、御史、司隷、謁者五司，監受表，以爲恒式，不復專謁者矣。尋又置散騎郎，從五品，二十人，承議郎、<span class="jiazhu">【正六品。】</span>通直郎，<span class="jiazhu">【從六品。】</span>各三十人，宣德郎、<span class="jiazhu">【正七品。】</span>宣義郎，<span class="jiazhu">【從七品。】</span>各四十人，徵事郎、<span class="jiazhu">【正八品。】</span>將仕郎、<span class="jiazhu">【從八品。】</span>常從郎、<span class="jiazhu">【正九品。】</span>奉信郎，<span class="jiazhu">【從九品。】</span>各五十人，是爲正員。並得祿當品。又各有散員郎，無員無祿。尋改常從爲登仕，奉信爲散從。自散騎已下，皆主出使，量事大小，據品以發之。
</p>
<p class="em2" id="p132"><a class="gg-link" href="#p132" onclick="return changeColor(this);"></a>
	司隷臺大夫一人，<span class="jiazhu">【正四品。】</span>掌諸巡察。別駕二人，<span class="jiazhu">【從五品。】</span>分察畿內，一人案東都，一人案京師。刺史十四人，<span class="jiazhu">【正六品。】</span>巡察畿外。諸郡從事四十人，副刺史巡察。其所掌六條：一察品官以上理政能不。二察官人貪殘害政。三察豪強姦猾，侵害下人，及田宅踰制，官司不能禁止者。四察水旱蟲災，不以實言，枉徵賦役，及無災妄蠲免者。五察部內賊盜，不能窮逐，隱而不申者。六察德行孝悌，茂才異行，隱不貢者。每年二月，乘軺巡郡縣，十月入奏。置丞、<span class="jiazhu">【從六品。】</span>主簿、<span class="jiazhu">【從八品。】</span>錄事<span class="jiazhu">【從九品。】</span>各一人。後又罷司隷臺，而留司隷從事之名，不爲常員。臨時選京官清明者，權攝以行。
</p>
<p class="em2" id="p133"><a class="gg-link" href="#p133" onclick="return changeColor(this);"></a>
	光祿已下八寺卿，皆降爲從三品。少卿各加置二人，爲從四品。諸寺上署令，並增爲正六品，中署令爲從六品，下署令爲正七品。始開皇中，署司唯典掌受納，至是署令爲判首，取二卿判。丞唯知勾檢。令闕，丞判。五年，寺丞並增爲從五品。
</p>
<p class="em2" id="p134"><a class="gg-link" href="#p134" onclick="return changeColor(this);"></a>
	太常寺罷太祝署，而留太祝員八人，屬寺。後又增爲十人。奉禮減置六人。太廟署又置陰室丞，守視陰室。改樂師爲樂正，置十人。太卜又省博士員，置太卜卜正二十人，以掌其事。太醫又置醫監五人，正十人。罷衣冠、清商二署。
</p>
<p class="em2" id="p135"><a class="gg-link" href="#p135" onclick="return changeColor(this);"></a>
	太僕減驊騮署入殿內。尚乘局改龍廄曰典廄署，有左、右駁皁二廄。加置主乘、司庫、司廩官。罷牛羊署。
</p>
<p class="em2" id="p136"><a class="gg-link" href="#p136" onclick="return changeColor(this);"></a>
	大理寺丞改爲勾檢官，增正員爲六人，分判獄事。置司直十六人，降爲從六品，後加至二十人。又置評事四十八人，掌頗同司直，正九品。
</p>
<p class="em2" id="p137"><a class="gg-link" href="#p137" onclick="return changeColor(this);"></a>
	鴻臚寺改典客署爲典蕃署。初煬帝置四方館於建國門外，以待四方使者，後罷之，有事則置，名隷鴻臚寺，量事繁簡，臨時損益。東方曰東夷使者，南方曰南蠻使者，西方曰西戎使者，北方曰北狄使者，各一人，掌其方國及互市事。每使者署，典護錄事、叙職、叙儀、監府、監置、互市監及副、參軍各一人。錄事主綱紀。叙職掌其貴賤立功合叙者。叙儀掌小大次序。監府掌其貢獻財貨。監置掌安置其駝馬船車，并糾察非違。互市監及副，掌互市。參軍事出入交易。
</p>
<p class="em2" id="p138"><a class="gg-link" href="#p138" onclick="return changeColor(this);"></a>
	司農但統上林、太倉、鉤盾、導官四署，罷典農、華林二署，而以平準、京市隷太府。
</p>
<p class="em2" id="p139"><a class="gg-link" href="#p139" onclick="return changeColor(this);"></a>
	太府寺旣分爲少府監，而但管京都市五署及平準、左右藏等，凡八署。京師東市曰都會，西市曰利人。東都東市曰豐都，南市曰大同，北市曰通遠。及改諸令爲監，唯市署曰令。
</p>
<p class="em2" id="p140"><a class="gg-link" href="#p140" onclick="return changeColor(this);"></a>
	國子監依舊置祭酒，加置司業一人，從四品，丞三人，加爲從六品。并置主簿、錄事各一人。國子學置博士，正五品，助教，從七品，員各一人。學生無常員。太學博士，助教各二人，學生五百人。先是仁壽元年，省國子祭酒、博士，置太學博士員五人，爲從五品，總知學事。至是太學博士降爲從六品。
</p>
<p class="em2" id="p141"><a class="gg-link" href="#p141" onclick="return changeColor(this);"></a>
	將作監改大監、少監爲大匠、少匠，丞加爲從六品。統左右校及甄官署。五年，又改大匠爲大監，正四品，少匠爲少監，正五品。十三年，又改監、少監爲令、少令。丞加品至從五品。
</p>
<p class="em2" id="p142"><a class="gg-link" href="#p142" onclick="return changeColor(this);"></a>
	少府監置監，從三品，少監，從四品，各一人。丞從五品，二人。統左尚、右尚、內尚、司織、司染、鎧甲、弓弩、掌冶等署。復改監、少監爲令、少令。併司織、司染爲織染署，廢鎧甲、弓弩二署。
</p>
<p class="em2" id="p143"><a class="gg-link" href="#p143" onclick="return changeColor(this);"></a>
	都水監改爲使者，增爲正五品，丞爲從七品。統舟楫、河渠二署。舟楫署每津置尉一人。五年，又改使者爲監，四品，加置少監，爲五品。後又改監、少監爲令，從三品，少令，從四品。
</p>
<p class="em2" id="p144"><a class="gg-link" href="#p144" onclick="return changeColor(this);"></a>
	長秋監置令一人，正四品，少令一人，從五品，丞二人，正七品。並用士人。改內常侍爲內承奉，置二人，正五品；給事爲內承直，置四人，從五品。並用宦者。罷內謁者官。領掖庭、宮闈、奚官等三署，並參用士人。後又置內謁者員。
</p>
<p class="em2" id="p145"><a class="gg-link" href="#p145" onclick="return changeColor(this);"></a>
	十二衛，各置大將軍一人，將軍二人，總府事，并統諸鷹揚府。改驃騎爲鷹揚郎將，正五品；車騎爲鷹揚副郎將，從五品；大都督爲校尉；帥都督爲旅帥；都督爲隊正，增置隊副以貳之。改三衛爲三侍。其直閤將軍、直寢、奉車都尉、駙馬都尉、直齋、別將、統軍、軍主、幢主之屬，並廢。以武候府司辰師員，隷爲太史局官。其軍士，左右衛所領名爲驍騎，左右驍衛所領名豹騎，左右武衛所領名熊渠，左右屯衛所領名羽林，左右禦衛所領名射聲，左右候衛所領名佽飛，而總號衛士。每衛置護軍四人，掌副貳將軍。將軍無則一人攝。尋改護軍爲武賁郎將，正四品，而置武牙郎將六人，副焉，從四品。諸衛皆置長史，從五品。又有錄事參軍，司倉、兵、騎、鎧等員。翊衛又加有親侍。鷹揚府，每府置鷹揚郎將一人，正五品，副鷹揚郎將一人，從五品，各有司馬及兵、倉兩司。其府領親、勳、武三侍，非翊衛府，皆無三侍。鷹揚每府置越騎校尉二人，掌騎士，步兵校尉二人，領步兵，並正六品。外軍鷹揚官並同。左右候衛增置察非掾二人，專糾彈之事。五年，又改副郎將並爲鷹擊郎將。
</p>
<p class="em2" id="p146"><a class="gg-link" href="#p146" onclick="return changeColor(this);"></a>
	左右領左右府，改爲左右備身府，各置備身郎將一人。又各置直齋二人，以貳之，並正四品，掌侍衛左右。統千牛左右、司射左右各十六人，並正六品。<span class="jiazhu">【千牛掌執千牛刀宿衛，司射掌供御弓箭。】</span>置長史，正六品，錄事，司兵、倉、騎，參軍等員，並正八品。有折衝郎將，各三人，正四品，掌領驍果。又各置果毅郎將三人以貳之，從四品。其驍果，置左、右雄武府雄武郎將，以領之。以武勇郎將爲副員，同鷹揚、鷹擊。有司兵、司騎二局，並置參軍事。
</p>
<p class="em2" id="p147"><a class="gg-link" href="#p147" onclick="return changeColor(this);"></a>
	左右監門府，改將軍爲郎將，各置一人，正四品，直閤各六人，正五品。置官屬，並同備身府。又增左右門尉員一百二十人，正六品；置門候員二百四十人，正七品。並分掌門禁守衛。
</p>
<p class="em2" id="p148"><a class="gg-link" href="#p148" onclick="return changeColor(this);"></a>
	門下坊減內舍人、洗馬員，各置二人。減侍醫，置二人。改門大夫爲宮門監，正字爲正書。
</p>
<p class="em2" id="p149"><a class="gg-link" href="#p149" onclick="return changeColor(this);"></a>
	典書坊改太子舍人爲管記舍人，減置四人。改通事舍人爲宣令舍人，爲八員。家令改爲司府令，內坊承直改爲典直。
</p>
<p class="em2" id="p150"><a class="gg-link" href="#p150" onclick="return changeColor(this);"></a>
	左右衛率改爲左右侍率，正四品。改親衛爲功曹，勳衛爲義曹，翊衛爲良曹。罷直齋、直閤員。
</p>
<p class="em2" id="p151"><a class="gg-link" href="#p151" onclick="return changeColor(this);"></a>
	左右宗衛率改爲左右武侍率，正四品。
</p>
<p class="em2" id="p152"><a class="gg-link" href="#p152" onclick="return changeColor(this);"></a>
	左右虞候開府改爲左右虞候率，正四品，并置副率。
</p>
<p class="em2" id="p153"><a class="gg-link" href="#p153" onclick="return changeColor(this);"></a>
	左右內率降爲正五品。千牛備身改爲司仗左右，備身左右改爲主射左右。各員八人。
</p>
<p class="em2" id="p154"><a class="gg-link" href="#p154" onclick="return changeColor(this);"></a>
	左右監門率改爲宮門將，降爲正五品。監門直長改爲直事，置六十人。
</p>
<p class="em2" id="p155"><a class="gg-link" href="#p155" onclick="return changeColor(this);"></a>
	開皇中，置國王，郡王，國公，郡公，縣公、侯、伯、子、男爲九等者，至是唯留王、公、侯三等。餘並廢之。
</p>
<p class="em2" id="p156"><a class="gg-link" href="#p156" onclick="return changeColor(this);"></a>
	王府諸司參軍，更名諸司書佐，屬參軍則直以屬爲名。改國令爲家令。自餘以國爲名者，皆去之。
</p>
<p class="em2" id="p157"><a class="gg-link" href="#p157" onclick="return changeColor(this);"></a>
	行宮所在，皆立總監以司之。上宮正五品，中宮從五品，下宮正七品。隴右諸牧，置左、右牧監各一人，以司統之。
</p>
<p class="em2" id="p158"><a class="gg-link" href="#p158" onclick="return changeColor(this);"></a>
	罷州置郡，郡置太守。上郡從三品，中郡正四品，下郡從四品。京兆、河南則俱爲尹，並正三品。罷長史、司馬，置贊務一人以貳之。<span class="jiazhu">【京兆、河南從四品，上郡正五品，中郡從五品，下郡正六品。】</span>次置東西曹掾，<span class="jiazhu">【京兆、河南從五品，上郡正六品，中郡從六品，下郡正七品。】</span>主簿，司功、倉、戶、兵、法、士曹等書佐，各因郡之大小而爲增減。改行參軍爲行書佐。舊有兵處，則刺史帶諸軍事以統之，至是別置都尉、副都尉。都尉正四品，領兵，與郡不相知。副都尉正五品。又置京輔都尉，從三品，立府於潼關，主兵領遏。并置副都尉，從四品。又置諸防主、副官，掌同諸鎮。大興、長安、河南、洛陽四縣令，並增爲正五品。諸縣皆以所管閑劇及衝要以爲等級。丞、主簿如故。其後諸郡各加置通守一人，位次太守，京兆、河南，則謂之內史。又改郡贊務爲丞，位在通守下，縣尉爲縣正，尋改正爲戶曹、法曹，分司以承郡之六司。河南、洛陽、長安、大興，則加置功曹，而爲三司，司各二人。郡縣佛寺，改爲道場，道觀改爲玄壇，各置監、丞。京都諸坊改爲里，皆省除里司，官以主其事。
</p>
<p class="em2" id="p159"><a class="gg-link" href="#p159" onclick="return changeColor(this);"></a>
	帝自三年定令之後，驟有制置，制置未久，隨復改易。其餘不可備知者，蓋史之闕文云。
</p>
</div></body></html>