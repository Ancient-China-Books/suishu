<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">隋書-卷十七·志第十二</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>
志第十二
</h1><hr/></div>
<div class="section" id="title-1"><h2>
<strong>律曆中</strong>
</h2></div>
<p class="em2" id="p0"><a class="gg-link" href="#p0" onclick="return changeColor(this);"></a>
夫曆者，紀陰陽之通變，極往數以知來，可以迎日授時，先天成務者也。然則懸象著明，莫大於二曜，氣序環復，無信於四時。日月相推而明生矣，寒暑迭進而歲成焉，遂能成天地之文，極乾坤之變。天數五，地數五，五位相乘而各有合。天數二十有五，地數三十，凡天地之數五十有五，所以成變化而行鬼神也。乾之策二百一十有六，坤之策一百四十有四，凡三百六十，以當期之日也。至乃陰陽迭用，剛柔相摩，四象旣陳，八卦成列，此乃造文之元始，創曆之厥初者歟？洎乎炎帝分八節，軒轅建五部，少昊以鳳鳥司曆，顓頊以南正司天，陶唐則分命和、仲，夏后乃備陳鴻範，湯、武革命，咸率舊章。然文質旣殊，正朔斯革，故天子置日官，諸侯有日御，以和萬國，以協三辰。至于寒暑晦明之徵，陰陽生殺之數，啟閉升降之紀，消息盈虛之節，皆應躔次而不淫，遂得該浹生靈，堪輿天地，開物成務，致遠鉤深。周德旣衰，史官廢職，疇人分散，禨祥莫理。秦兼天下，頗推五勝，自以獲水德之瑞，以十月爲正。漢氏初興，多所未暇，百有餘載，猶行秦曆。至于孝武，改用夏正。時有古曆六家，學者疑其紕繆，劉向父子，咸加討論，班固因之，採以爲志。光武中興，未能詳考。逮于永平之末，乃復改行四分，七十餘年，儀式方備。其後復命劉洪、蔡邕，共修律曆，司馬彪用之以續班史。當塗受命，亦有史官，韓翊創之於前，楊偉繼之於後，咸遵劉洪之術，未及洪之深妙。中、左兩晉，迭有增損。至於西涼，亦爲蔀法，事迹糾紛，未能詳記。宋氏元嘉，何承天造曆，迄于齊末，相仍用之。梁武初興，因循齊舊，天監中年，方改行宋祖沖之甲子元曆。陳武受禪，亦無創改。後齊文宣，用宋景業曆。西魏入關，行李業興曆。逮於周武帝，乃有甄鸞造甲寅元曆，遂參用推步焉。大象之初，太史上士馬顯，又上丙寅元曆，便即行用。迄于開皇四年，乃改用張賔曆，十七年，復行張冑玄曆，至于義寧。今采梁天監以來五代損益之要，以著于篇云。
</p>
<p class="em2" id="p1"><a class="gg-link" href="#p1" onclick="return changeColor(this);"></a>
梁初因齊，用宋元嘉曆。天監三年下詔定曆，員外散騎侍郎祖暅奏曰：「臣先在晉已來，世居此職。仰尋黃帝至今十二代，曆元不同，周天、斗分，疏密亦異，當代用之，各垂一法。宋大明中，臣先人考古法，以爲正曆，垂之于後，事皆符驗，不可改張。」八年，暅又上疏論之。詔使太史令將匠道秀等，候新舊二曆氣朔、交會及七曜行度，起八年十一月，訖九年七月，新曆密，舊曆疏。暅乃奏稱：「史官今所用何承天曆，稍與天乖，緯緒參差，不可承案。被詔付靈臺，與新曆對課疏密，前期百日，并又再申。始自去冬，終于今朔，得失之効，並已月別啟聞。夫七曜運行，理數深妙，一失其源，則歲積彌爽。所上脫可施用，宜在來正。」至九年正月，用祖沖之所造甲子元曆頒朔。至大同十年，制詔更造新曆，以甲子爲元，六百一十九爲章歲，一千五百三十六爲日法，一百八十三年冬至差一度，月朔以遲疾定其小餘，有三大二小。未及施用而遭侯景亂，遂寢。
</p>
<p class="em2" id="p2"><a class="gg-link" href="#p2" onclick="return changeColor(this);"></a>
陳氏因梁，亦用祖沖之曆，更無所創改。
</p>
<p class="em2" id="p3"><a class="gg-link" href="#p3" onclick="return changeColor(this);"></a>
後齊文宣受禪，命散騎侍郎宋景業協圖讖，造天保曆。景業奏：「依握誠圖及元命包，言齊受錄之期，當魏終之紀，得乘三十五以爲蔀，應六百七十六以爲章。」文宣大悅，乃施用之。期曆統曰：「上元甲子，至天保元年庚午，積十一萬五百二十六筭外，章歲六百七十六，度法二萬三千六百六十，斗分五千七百八十七，曆餘十六萬二千二百六十一。」至後主武平七年，董峻、鄭元偉立議非之曰「宋景業移閏於天正，退命於冬至交會之際，承二大之後，三月之交，妄減平分。臣案，景業學非探賾，識殊深解，有心改作，多依舊章，唯寫子換母，頗有變革，妄誕穿鑿，不會真理。乃使日之所在，差至八度，節氣後天，閏先一月。朔望虧食，旣未能知其表裏，遲疾之曆步，又不可以傍通。妄設平分，虛退冬至，虛退則日數減於周年，平分妄設，故加時差於異日。五星見伏，有違二旬，遲疾逆留，或乖兩宿。軌𥮥之術，妄刻水旱。今上甲寅元曆，並以六百五十七爲章，二萬二千三百三十八爲蔀，五千四百六十一爲斗分，甲寅歲甲子日爲元紀。」又有廣平人劉孝孫、張孟賔二人，同知曆事。孟賔受業於張子信，並棄舊事，更制新法。又有趙道嚴，準晷影之長短，定日行之進退，更造盈縮，以求虧食之期。劉孝孫以六百一十九爲章，八千四十七爲紀，一千九百六十六爲歲餘，甲子爲上元，命日度起虛中。張孟賔以六百一十九爲章，四萬八千九百一爲紀，九百四十八爲日法，萬一千九百四十五爲斗分。元紀共命，法略旨遠。日月五星，並從斗十一起。盈縮轉度，陰陽分至，與漏刻相符，共日影俱合，循轉無窮。上拒春秋，下盡天統，日月虧食及五星所在，以二人新法考之，無有不合。其年，訖干敬禮及曆家豫刻日食疏密。六月戊申朔，太陽虧，劉孝孫言食於卯時，張孟賔言食於甲時，鄭元偉、董峻言食於辰時，宋景業言食於巳時。至日食，乃於卯甲之間，其言皆不能中。爭論未定，遂屬國亡。
</p>
<p class="em2" id="p4"><a class="gg-link" href="#p4" onclick="return changeColor(this);"></a>
西魏入關，尚行李業興正光曆法。至周明帝武成元年，始詔有司造周曆。於是露門學士明克讓、麟趾學士庾季才，及諸日者，採祖暅舊議，通簡南北之術。自斯已後，頗睹其謬，故周、齊並時，而曆差一日。克讓儒者，不處日官，以其書下于太史。及武帝時，甄鸞造天和曆。上元甲寅至天和元年丙戌，積八十七萬五千七百九十二筭外。章歲三百九十一，蔀法二萬三千四百六十，日法二十九萬一百六十，朔餘十五萬三千九百九十一，斗分五千七百三十一，會餘九萬三千五百一十六，曆餘一十六萬八百三十，冬至斗十五度，參用推步。終於宣政元年。
</p>
<p class="em2" id="p5"><a class="gg-link" href="#p5" onclick="return changeColor(this);"></a>
大象元年，太史上士馬顯等，又上丙寅元曆，抗表奏曰：
</p>
<p class="margin2" id="p6"><a class="gg-link" href="#p6" onclick="return changeColor(this);"></a>
臣案九章、五紀之旨，三統、四分之說，咸以節宣發斂，考詳晷緯，布政授時，以爲皇極者也。而乾維難測，斗憲易差，盈縮之期致舛，咎徵之道斯應。寧止蛇或乘龍，水能沴火，因亦玉羊掩曜，金雞喪精。王化關以盛衰，有國由其隆替，曆之時義，於斯爲重。
</p>
<p class="margin2" id="p7"><a class="gg-link" href="#p7" onclick="return changeColor(this);"></a>
自炎漢已還，迄於有魏，運經四代，事涉千年，日御天官，不乏於世，命元班朔，互有沿改。驗近則疊璧應辰，經遠則連珠失次，義難循舊，其在茲乎？
</p>
<p class="margin2" id="p8"><a class="gg-link" href="#p8" onclick="return changeColor(this);"></a>
大周受圖膺錄，牢籠萬古，時夏乘殷，斟酌前代，曆變壬子，元用甲寅。高祖武皇帝索隱探頤，盡性窮理，以爲此曆雖行，未臻其妙，爰降詔旨，博訪時賢，并敕太史上士馬顯等，更事刊定，務得其宜。然術藝之士，各封異見，凡所上曆，合有八家，精粗踳駁，未能盡善。去年冬，孝宣皇帝乃詔臣等，監考疏密，更令同造。謹案史曹舊簿及諸家法數，棄短取長，共定今術。開元發統，肇自丙寅，至於兩曜虧食，五星伏見，參校積時，最爲精密。庶鐵炭輕重，無失寒燠之宜，灰箭飛浮，不爽陰陽之度。上元丙寅至大象元年己亥，積四萬一千五百五十四筭上。日法五萬三千五百六十三，亦名蔀會法。章歲四百四十八，斗分三千一百六十七，蔀法一萬二千九百九十二。章中爲章會法。日法五萬三千五百六十三，曆餘二萬九千六百九十三，會日百七十三，會餘一萬六千六百一十九，冬至日在斗十二度。小周餘、盈縮積，其曆術別推入蔀會，分用陽率四百九十九，陰率九。每十二月下各有日月蝕轉分，推步加減之，乃爲定蝕大小餘，而求加時之正。
</p>
<p class="em2" id="p9"><a class="gg-link" href="#p9" onclick="return changeColor(this);"></a>
其術施行。
</p>
<p class="em2" id="p10"><a class="gg-link" href="#p10" onclick="return changeColor(this);"></a>
時高祖作輔，方行禪代之事，欲以符命曜于天下。道士張賔，揣知上意，自云玄相，洞曉星曆，因盛言有代謝之徵，又稱上儀表非人臣相。由是大被知遇，恒在幕府。及受禪之初，擢賔爲華州刺史，使與儀同劉暉、驃騎將軍董琳、索盧縣公劉祐、前太史上士馬顯、太學博士鄭元偉、前保章上士任悅、開府掾張徹、前盪邊將軍張膺之、校書郎衡洪建、太史監候粟相、太史司曆郭翟、劉宜、兼筭學博士張乾叙、門下參人王君瑞、荀隆伯等，議造新曆，仍令太常卿盧賁監之。賔等依何承天法，微加增損。四年二月撰成奏上。高祖下詔曰：「張賔等存心筭數，通洽古今，每有陳聞，多所啟沃。畢功表奏，具已披覽。使後月復育，不出前晦之宵，前月之餘，罕留後朔之旦。減朓就朒，懸殊舊準。月行表裏，厥途乃異，日交弗食，由循陽道。驗時轉筭不越纖毫，逖聽前修，斯祕未啟。有一於此，實爲精密，宜頒天下，依法施用。」
</p>
<p class="em2" id="p11"><a class="gg-link" href="#p11" onclick="return changeColor(this);"></a>
張賔所造曆法，其要：
</p>
<p class="em2" id="p12"><a class="gg-link" href="#p12" onclick="return changeColor(this);"></a>
以上元甲子己巳已來，至開皇四年歲在甲辰，積四百一十二萬九千一，筭上。
</p>
<p class="em2" id="p13"><a class="gg-link" href="#p13" onclick="return changeColor(this);"></a>
蔀法，一十萬二千九百六十。
</p>
<p class="em2" id="p14"><a class="gg-link" href="#p14" onclick="return changeColor(this);"></a>
章歲，四百二十九。
</p>
<p class="em2" id="p15"><a class="gg-link" href="#p15" onclick="return changeColor(this);"></a>
章月，五千三百六。
</p>
<p class="em2" id="p16"><a class="gg-link" href="#p16" onclick="return changeColor(this);"></a>
通月，五百三十七萬二千二百九。
</p>
<p class="em2" id="p17"><a class="gg-link" href="#p17" onclick="return changeColor(this);"></a>
日法，一十八萬一千九百二十。
</p>
<p class="em2" id="p18"><a class="gg-link" href="#p18" onclick="return changeColor(this);"></a>
斗分，二萬五千六十三。
</p>
<p class="em2" id="p19"><a class="gg-link" href="#p19" onclick="return changeColor(this);"></a>
會月，一千二百九十七。
</p>
<p class="em2" id="p20"><a class="gg-link" href="#p20" onclick="return changeColor(this);"></a>
會率，二百二十一。
</p>
<p class="em2" id="p21"><a class="gg-link" href="#p21" onclick="return changeColor(this);"></a>
會數，一百一十半。
</p>
<p class="em2" id="p22"><a class="gg-link" href="#p22" onclick="return changeColor(this);"></a>
會分，一十一億八千七百二十五萬八千一百八十九。
</p>
<p class="em2" id="p23"><a class="gg-link" href="#p23" onclick="return changeColor(this);"></a>
會日法，四千二十萬四千三百二十。
</p>
<p class="em2" id="p24"><a class="gg-link" href="#p24" onclick="return changeColor(this);"></a>
會日，百七十三。
</p>
<p class="em2" id="p25"><a class="gg-link" href="#p25" onclick="return changeColor(this);"></a>
餘，五萬六千一百四十三。
</p>
<p class="em2" id="p26"><a class="gg-link" href="#p26" onclick="return changeColor(this);"></a>
小分，一百一十。
</p>
<p class="em2" id="p27"><a class="gg-link" href="#p27" onclick="return changeColor(this);"></a>
交法，五億一千二百一十萬四千八百。
</p>
<p class="em2" id="p28"><a class="gg-link" href="#p28" onclick="return changeColor(this);"></a>
交分法，二千八百一十五。
</p>
<p class="em2" id="p29"><a class="gg-link" href="#p29" onclick="return changeColor(this);"></a>
陰陽曆，一十三。
</p>
<p class="em2" id="p30"><a class="gg-link" href="#p30" onclick="return changeColor(this);"></a>
餘，十一萬二百六十三。
</p>
<p class="em2" id="p31"><a class="gg-link" href="#p31" onclick="return changeColor(this);"></a>
小分，二千三百二十八。
</p>
<p class="em2" id="p32"><a class="gg-link" href="#p32" onclick="return changeColor(this);"></a>
朔差，二。
</p>
<p class="em2" id="p33"><a class="gg-link" href="#p33" onclick="return changeColor(this);"></a>
餘，五萬七千九百二十一。
</p>
<p class="em2" id="p34"><a class="gg-link" href="#p34" onclick="return changeColor(this);"></a>
小分，九百七十四。
</p>
<p class="em2" id="p35"><a class="gg-link" href="#p35" onclick="return changeColor(this);"></a>
蝕限，一十二。
</p>
<p class="em2" id="p36"><a class="gg-link" href="#p36" onclick="return changeColor(this);"></a>
餘，八萬一千三百三。
</p>
<p class="em2" id="p37"><a class="gg-link" href="#p37" onclick="return changeColor(this);"></a>
小分，四百三十三半。
</p>
<p class="em2" id="p38"><a class="gg-link" href="#p38" onclick="return changeColor(this);"></a>
定差，四萬四千五百四十八。
</p>
<p class="em2" id="p39"><a class="gg-link" href="#p39" onclick="return changeColor(this);"></a>
周日，二十七。
</p>
<p class="em2" id="p40"><a class="gg-link" href="#p40" onclick="return changeColor(this);"></a>
餘，一十萬八百五十九。<span class="jiazhu">亦名少大法。</span>
</p>
<p class="em2" id="p41"><a class="gg-link" href="#p41" onclick="return changeColor(this);"></a>
木精曰歲星，合率四千一百六萬三千八百八十九。
</p>
<p class="em2" id="p42"><a class="gg-link" href="#p42" onclick="return changeColor(this);"></a>
火精曰熒惑，合率八千二十九萬七千九百二十六。
</p>
<p class="em2" id="p43"><a class="gg-link" href="#p43" onclick="return changeColor(this);"></a>
土精曰鎮星，合率三千八百九十二萬五千四百一十三。
</p>
<p class="em2" id="p44"><a class="gg-link" href="#p44" onclick="return changeColor(this);"></a>
金精曰太白，合率六千一十一萬九千六百五十五。
</p>
<p class="em2" id="p45"><a class="gg-link" href="#p45" onclick="return changeColor(this);"></a>
水精曰辰星，合率一千一百九十三萬一千一百二十五。
</p>
<p class="em2" id="p46"><a class="gg-link" href="#p46" onclick="return changeColor(this);"></a>
張賔所創之曆旣行，劉孝孫與冀州秀才劉焯，並稱其失，言學無師法，刻食不中，所駁凡有六條：其一云，何承天不知分閏之有失，而用十九年之七閏。其二云，賔等不解宿度之差改，而冬至之日守常度。其三云，連珠合璧，七曜須同，乃以五星別元。其四云，賔等唯知日氣餘分恰盡而爲立元之法，不知日月不合，不成朔旦冬至。其五云，賔等但守立元定法，不須明有進退。其六云，賔等唯識轉加大餘二十九以爲朔，不解取日月合會準以爲定。此六事微妙，曆數大綱，聖賢之通術，而暉未曉此，實管窺之謂也。若乃驗影定氣，何氏所優，賔等推測，去之彌遠。合朔順天，何氏所劣，賔等依據，循彼迷蹤。蓋是失其菁華，得其糠秕者也。又云，魏明帝時，有尚書郎楊偉，修景初曆，乃上表立義，駁難前非，云：「加時後天，食不在朔。」然觀楊偉之意，故以食朔爲真，未能詳之而制其法。至宋元嘉中，何承天著曆，其上表云：「月行不定，或有遲疾，合朔月食，不在朔望，亦非曆之意也。」然承天本意，欲立合朔之術，遭皮延宗飾非致難，故事不得行。至後魏獻帝時，有龍宜弟，復修延興之曆，又上表云：「日食不在朔，而習之不廢，據春秋書食，乃天之驗朔也。」此三人者，前代善曆，皆有其意，未正其書。但曆數所重，唯在朔氣。朔爲朝會之首，氣爲生長之端，朔有告餼之文，氣有郊迎之典，故孔子命曆而定朔旦冬至，以爲將來之範。今孝孫曆法，並按明文，以月行遲疾定其合朔，欲令食必在朔，不在晦、二之日也。縱使頻月一小、三大，得天之統。大抵其法有三，今列之云。
</p>
<p class="em2" id="p47"><a class="gg-link" href="#p47" onclick="return changeColor(this);"></a>
第一，勘日食證恒在朔。
</p>
<p class="em2" id="p48"><a class="gg-link" href="#p48" onclick="return changeColor(this);"></a>
引詩云：「十月之交，朔日辛卯，日有食之。」今以甲子元曆術推筭，符合不差。春秋經書日食三十五。二十七日食，經書有朔，推與甲子元曆不差。八食，經書並無朔字。左氏傳云：「不書朔，官失之也。」公羊傳云：「不言朔者，食二日也。」穀梁傳云：「不言朔者，食晦也。」今以甲子元曆推筭，俱是朔日。丘明受經夫子，於理尤詳，公羊、穀梁皆臆說也。
</p>
<p class="em2" id="p49"><a class="gg-link" href="#p49" onclick="return changeColor(this);"></a>
春秋左氏隱公三年二月己巳，日有食之。推合己巳朔。
</p>
<p class="em2" id="p50"><a class="gg-link" href="#p50" onclick="return changeColor(this);"></a>
莊公十八年春三月，日有食之。推合壬子朔。
</p>
<p class="em2" id="p51"><a class="gg-link" href="#p51" onclick="return changeColor(this);"></a>
僖公十二年三月庚午，日有食之。推合庚午朔。
</p>
<p class="em2" id="p52"><a class="gg-link" href="#p52" onclick="return changeColor(this);"></a>
十五年夏五月，日有食之。推合癸未朔。
</p>
<p class="em2" id="p53"><a class="gg-link" href="#p53" onclick="return changeColor(this);"></a>
襄公十五年秋八月丁巳，日有食之。推合丁巳朔。
</p>
<p class="em2" id="p54"><a class="gg-link" href="#p54" onclick="return changeColor(this);"></a>
前、後漢及魏、晉四代所記日食，朔、晦及先晦，都合一百八十一，今以甲子元曆術推之，並合朔日而食。
</p>
<p class="em2" id="p55"><a class="gg-link" href="#p55" onclick="return changeColor(this);"></a>
前漢合有四十五食。<span class="jiazhu">三食並先晦一日，三十二食並皆晦日，十食並是朔日。</span>
</p>
<p class="em2" id="p56"><a class="gg-link" href="#p56" onclick="return changeColor(this);"></a>
後漢合有七十四食。<span class="jiazhu">三十七食並皆晦日，三十七食並皆朔日。</span>
</p>
<p class="em2" id="p57"><a class="gg-link" href="#p57" onclick="return changeColor(this);"></a>
魏合有十四食。<span class="jiazhu">四食並皆晦日，十食並皆朔日。</span>
</p>
<p class="em2" id="p58"><a class="gg-link" href="#p58" onclick="return changeColor(this);"></a>
晉合有四十八食。<span class="jiazhu">二十五食並皆晦日，二十三食並皆朔日。</span>
</p>
<p class="em2" id="p59"><a class="gg-link" href="#p59" onclick="return changeColor(this);"></a>
第二，勘度差變驗。
</p>
<p class="em2" id="p60"><a class="gg-link" href="#p60" onclick="return changeColor(this);"></a>
尚書云：「日短星昴，以正仲冬。」即是唐堯之時，冬至之日，日在危宿，合昏之時，昴正午。案竹書紀年，堯元年丙子。今以甲子元曆術推筭得合堯時冬至之日，合昏之時，昴星正午。漢書武帝太初元年丁丑歲，落下閎等考定太初曆冬至之日，日在牽牛初。今以甲子元曆術筭，即得斗末牛初矣。晉時有姜岌，又以月食驗於日度，知冬至之日日在斗十七度。宋文帝元嘉十年癸酉歲，何承天考驗乾度，亦知冬至之日日在斗十七度。雖言冬至後上三日，前後通融，只合在斗十七度。但堯年漢日，所在旣殊，唯晉及宋，所在未改，故知其度，理有變差。至今大隋甲辰之歲，考定曆數象，以稽天道，知冬至之日日在斗十三度。
</p>
<p class="em2" id="p61"><a class="gg-link" href="#p61" onclick="return changeColor(this);"></a>
第三，勘氣影長驗。
</p>
<p class="em2" id="p62"><a class="gg-link" href="#p62" onclick="return changeColor(this);"></a>
春秋緯命曆序云：「魯僖公五年正月壬子朔旦冬至。」今以甲子元曆術推筭，得合不差。宋書元嘉十年，何承天以土圭測影，知冬至已差三日。詔使付外考驗，起元嘉十三年爲始，畢元嘉二十年，八年之中，冬至之日恒與影長之日差校三日。今以甲子元曆術推筭，但是冬至之日恒與影長之符合不差。詳之如左：
</p>
<p class="em2" id="p63"><a class="gg-link" href="#p63" onclick="return changeColor(this);"></a>
十三年丙子，
</p>
<p class="em2" id="p64"><a class="gg-link" href="#p64" onclick="return changeColor(this);"></a>
天正十八日曆注冬至，
</p>
<p class="margin3" id="p65"><a class="gg-link" href="#p65" onclick="return changeColor(this);"></a>
十五日影長，
</p>
<p class="margin3" id="p66"><a class="gg-link" href="#p66" onclick="return changeColor(this);"></a>
即是今曆冬至日。
</p>
<p class="em2" id="p67"><a class="gg-link" href="#p67" onclick="return changeColor(this);"></a>
十四年丁丑，
</p>
<p class="em2" id="p68"><a class="gg-link" href="#p68" onclick="return changeColor(this);"></a>
天正二十九日曆注冬至，
</p>
<p class="margin3" id="p69"><a class="gg-link" href="#p69" onclick="return changeColor(this);"></a>
二十六日影長，
</p>
<p class="margin3" id="p70"><a class="gg-link" href="#p70" onclick="return changeColor(this);"></a>
即是今曆冬至日。
</p>
<p class="em2" id="p71"><a class="gg-link" href="#p71" onclick="return changeColor(this);"></a>
十五年戊寅，
</p>
<p class="em2" id="p72"><a class="gg-link" href="#p72" onclick="return changeColor(this);"></a>
天正十一日曆注冬至，
</p>
<p class="margin3" id="p73"><a class="gg-link" href="#p73" onclick="return changeColor(this);"></a>
陰，無影可驗，
</p>
<p class="margin3" id="p74"><a class="gg-link" href="#p74" onclick="return changeColor(this);"></a>
今曆八日冬至。
</p>
<p class="em2" id="p75"><a class="gg-link" href="#p75" onclick="return changeColor(this);"></a>
十六年己卯，
</p>
<p class="em2" id="p76"><a class="gg-link" href="#p76" onclick="return changeColor(this);"></a>
天正二十一日曆注冬至，
</p>
<p class="margin3" id="p77"><a class="gg-link" href="#p77" onclick="return changeColor(this);"></a>
十八日影長，
</p>
<p class="margin3" id="p78"><a class="gg-link" href="#p78" onclick="return changeColor(this);"></a>
即是今曆冬至日。
</p>
<p class="em2" id="p79"><a class="gg-link" href="#p79" onclick="return changeColor(this);"></a>
十七年庚辰，
</p>
<p class="em2" id="p80"><a class="gg-link" href="#p80" onclick="return changeColor(this);"></a>
天正二日曆注冬至，
</p>
<p class="margin3" id="p81"><a class="gg-link" href="#p81" onclick="return changeColor(this);"></a>
十月二十九日影長，
</p>
<p class="margin3" id="p82"><a class="gg-link" href="#p82" onclick="return changeColor(this);"></a>
即是今曆冬至日。
</p>
<p class="em2" id="p83"><a class="gg-link" href="#p83" onclick="return changeColor(this);"></a>
十八年辛巳，
</p>
<p class="em2" id="p84"><a class="gg-link" href="#p84" onclick="return changeColor(this);"></a>
天正十三日曆注冬至，
</p>
<p class="margin3" id="p85"><a class="gg-link" href="#p85" onclick="return changeColor(this);"></a>
十日影長，
</p>
<p class="margin3" id="p86"><a class="gg-link" href="#p86" onclick="return changeColor(this);"></a>
即是今曆冬至日。
</p>
<p class="em2" id="p87"><a class="gg-link" href="#p87" onclick="return changeColor(this);"></a>
十九年壬午，
</p>
<p class="em2" id="p88"><a class="gg-link" href="#p88" onclick="return changeColor(this);"></a>
天正二十五日曆注冬至，
</p>
<p class="margin3" id="p89"><a class="gg-link" href="#p89" onclick="return changeColor(this);"></a>
陰，無影可驗，
</p>
<p class="margin3" id="p90"><a class="gg-link" href="#p90" onclick="return changeColor(this);"></a>
今曆二十二日冬至。
</p>
<p class="em2" id="p91"><a class="gg-link" href="#p91" onclick="return changeColor(this);"></a>
二十年癸未，
</p>
<p class="em2" id="p92"><a class="gg-link" href="#p92" onclick="return changeColor(this);"></a>
天正六日曆注冬至，
</p>
<p class="margin3" id="p93"><a class="gg-link" href="#p93" onclick="return changeColor(this);"></a>
三日影長，
</p>
<p class="margin3" id="p94"><a class="gg-link" href="#p94" onclick="return changeColor(this);"></a>
即是今曆冬至日。
</p>
<p class="em2" id="p95"><a class="gg-link" href="#p95" onclick="return changeColor(this);"></a>
于時新曆初頒，賔有寵於高祖，劉暉附會之，被升爲太史令。二人協議，共短孝孫，言其非毀天曆，率意迂怪，焯又妄相扶證，惑亂時人。孝孫、焯等，竟以他事斥罷。後賔死，孝孫爲掖縣丞，委官入京，又上，前後爲劉暉所詰，事寢不行。仍留孝孫直太史，累年不調，寓宿觀臺。乃抱其書，弟子輿櫬，來詣闕下，伏而慟哭。執法拘以奏之。高祖異焉，以問國子祭酒何妥。妥言其善，即日擢授大都督，遣與賔曆比校短長。先是信都人張冑玄，以筭術直太史，久未知名。至是與孝孫共短賔曆，異論鋒起，久之不定。
</p>
<p class="em2" id="p96"><a class="gg-link" href="#p96" onclick="return changeColor(this);"></a>
至十四年七月，上令參問日食事。楊素等奏：「太史凡奏日食二十有五，唯一晦三朔，依剋而食，尚不得其時，又不知所起，他皆無驗。冑玄所剋，前後妙衷，時起分數，合如符契。孝孫所剋，驗亦過半。」於是高祖引孝孫、冑玄等，親自勞徠。孝孫因請先斬劉暉，乃可定曆。高祖不懌，又罷之。俄而孝孫卒，楊素、牛弘等傷惜之，又薦冑玄。上召見之，冑玄因言日長影短之事，高祖大悅，賞賜甚厚，令與參定新術。劉焯聞冑玄進用，又增損孝孫曆法，更名七曜新術，以奏之。與冑玄之法，頗相乖爽，袁充與冑玄害之，焯又罷。至十七年，冑玄曆成，奏之。上付楊素等校其短長。劉暉與國子助教王頍等執舊曆術，迭相駁難，與司曆劉宜，援據古史影等，駁冑玄云：
</p>
<p class="margin2" id="p97"><a class="gg-link" href="#p97" onclick="return changeColor(this);"></a>
命曆序僖公五年天正壬子朔旦日至，左氏傳僖公五年正月辛亥朔日南至。張賔曆，天正壬子朔冬至，合命曆序，差傳一日。張冑玄曆，天正壬子朔，合命曆序，差傳一日；三日甲寅冬至，差命曆序二日，差傳三日。成公十二年，命曆序天正辛卯朔旦日至。張賔曆，天正辛卯朔冬至，合命曆序。張冑玄曆，天正辛卯朔，合命曆序；二日壬辰冬至，差命曆序一日。昭公二十年，春秋左氏傳二月己丑朔日南至，準命曆序庚寅朔旦日至。張賔曆，天正庚寅朔冬至，並合命曆序，差傳一日。張冑玄曆，天正庚寅朔，合命曆序，差傳一日；二日辛卯冬至，差命曆序一日，差傳二日。宜案命曆序及春秋左氏傳，並閏餘盡之歲，皆須朔旦冬至。若依命曆序勘春秋三十七食，合處至多；若依左傳，合者至少，是以知傳爲錯。今張冑玄信情置閏，命曆序及傳氣朔並差。
</p>
<p class="margin2" id="p98"><a class="gg-link" href="#p98" onclick="return changeColor(this);"></a>
又宋元嘉冬至影有七，張賔曆合者五，差者二，亦在前一日。張冑玄曆合者三，差者四，在後一日。元嘉十二年十一月甲寅朔，十五日戊辰冬至，日影長。張賔曆合戊辰冬至，張冑玄曆己巳冬至，差後一日。十三年十一月己酉朔，二十六日甲戌冬至，日影長。張賔曆癸酉冬至，差前一日，張冑玄曆合甲戌冬至。十五年十一月丁卯朔，十八日甲申冬至，日影長。二曆並合甲申冬至。十六年十一月辛酉朔，二十九日己丑冬至，日影長。張賔曆合己丑冬至，張冑玄曆庚寅冬至，差後一日。十七年十一月乙酉朔，十日甲午冬至，日影長。張賔曆合甲午冬至，張冑玄曆乙未冬至，差後一日。十八年十一月己卯朔，二十一日己亥冬至，日影長。張賔曆合己亥冬至，張冑玄曆庚子冬至，差後一日。十九年十一月癸卯朔，三日乙巳冬至，影長。張賔曆甲辰冬至，差前一日，張冑玄曆合乙巳冬至。
</p>
<p class="margin2" id="p99"><a class="gg-link" href="#p99" onclick="return changeColor(this);"></a>
又周從天和元年丙戌至開皇十五年乙卯，合得冬夏至日影一十四。張賔曆合得者十，差者四，三差前一日，一差後一日。張冑玄曆合者五，差者九，八差後一日，一差前一日。天和二年十一月戊戌朔，三日庚子冬至，日影長。張賔曆合庚子冬至，張冑玄曆辛丑冬至，差後一日。三年十一月壬辰朔，十四日乙巳冬至，日影長。張賔曆合乙巳冬至，張冑玄曆丙午冬至，差後一日。建德元年十一月己亥朔，二十九日丁卯冬至，日影長。張賔曆丙寅冬至，差前一日，張冑玄曆合丁卯冬至。二年五月丙寅朔，三日戊辰夏至，日影短。張賔曆己巳夏至，差後一日，張冑玄曆庚午夏至，差後二日。三年十一月戊午朔，二十日丁丑冬至，日影長。張賔曆合丁丑冬至，張冑玄曆戊寅冬至，差後一日。六年十一月庚午朔，二十三日壬辰冬至，日影長。張賔曆合壬辰冬至，張冑玄曆癸巳冬至，差後一日。宣政元年十一月甲午朔，五日戊戌冬至，日影長。兩曆並合戊戌冬至。開皇四年十一月己未朔，十一日己巳冬至，日影長。張賔曆合己巳冬至，張冑玄曆庚午冬至，差後一日。五年十一月甲寅朔，二十二日乙亥冬至，日影長。張賔曆甲戌冬至，差前一日，張冑玄曆合庚辰冬至。七年五月乙亥朔，九日癸未夏至，日影短。張賔曆壬午夏至，差前一日，張冑玄曆合癸未夏至。十一月壬申朔，十四日乙酉冬至，日影長。張賔曆合乙酉冬至，張冑玄曆丙戌冬至，差後一日。十一年十一月己卯朔，二十八日丙午冬至，日影長。張賔曆合丙午冬至，張冑玄曆丁未冬至，差後一日。十四年十一月辛酉朔旦冬至。張賔曆合十一月辛酉朔旦冬至，張冑玄曆十一月辛酉朔，二日壬戌冬至，差後一日。建德四年四月大、乙酉朔，三十日甲寅，月晨見東方。張賔曆四月大、乙酉朔，三十日甲寅，月晨見東方，張冑玄曆四月小、乙酉朔，五月大，甲寅朔，月晨見東方。宜案影極長爲冬至，影極短爲夏至，二至自古史分可勘者二十四，其二十一有影，三有至日無影。見行曆合一十八，差者六。旅騎尉張冑玄曆合者八，差者一十六，二差後二日，一十四差後一日。又開皇四年，在洛州測冬至影，與京師二處，進退絲毫不差。周天和已來案驗並在後。更檢得建德四年，晦朔東見；張冑玄曆，五月朔日，月晨見東方。今十七年，張賔曆閏七月，張冑玄曆閏五月。又審至以定閏，冑玄曆至旣不當，故知置閏必乖。見行曆四月、五月頻大，張冑玄曆九月、十月頻大，爲冑玄朔弱，頻大在後晨，故朔日殘月晨見東方。
</p>
<p class="margin2" id="p100"><a class="gg-link" href="#p100" onclick="return changeColor(this);"></a>
宜又案開皇四年十二月十五日癸卯，依曆月行在鬼三度，時加酉，月在卯上，食十五分之九，虧起西北。今伺候，一更一籌起食東北角，十五分之十，至四籌還生，至二更一籌復滿。五年六月三十日，依曆太陽虧，日在七星六度，加時在午少強上，食十五分之一半強，虧起西南角。今伺候，日乃在午後六刻上始食，虧起西北角，十五分之六，至未後一刻還生，至五刻復滿。六年六月十五日，依曆太陰虧，加時酉，在卯上，食十五分之九半弱，虧起西南。當其時陰雲不見月。至辰巳，雲裏見月，已食三分之二，虧從東北，即還雲合。至巳午間稍生，至午後，雲裏暫見，已復滿。十月三十日丁丑，依曆太陽虧，日在斗九度，時加在辰少弱上，食十五分之九強，虧起東北角。今候所見，日出山一丈，辰二刻始食，虧起正西，食三分之二，辰後二刻始生，入巳時三刻上復滿。十年三月十六日癸卯，依曆月行在氐七度，時加戌，月在辰太半上，食十五分之七半強，虧起東北。今候，月初出卯南，帶半食，出至辰初三分，可食二分許，漸生，辰未已復滿。見行曆九月十六日庚子，月行在胃四度，時加丑，月在未半強上，食十分之三半強，虧起正東。今伺候，月以午後二刻，食起正東，須臾如南，至未正上，食南畔五分之四，漸生，入申一刻半復滿。十二年七月十五日己未，依曆月行在室七度，時加戌，月在辰太強上，食十五分之十二半弱，虧起西北。今伺候，一更三籌起西北上，食准三分之二強，與曆注同。十三年七月十六日，依曆月在申半強上，食十五分之半弱，虧起西南。十五日夜，從四更候月，五更一籌起東北上，食半強，入雲不見。十四年七月一日，依曆時加巳弱上，食十五分之十二半強。至未後三刻，日乃食，虧起西北，食半許，入雲不見，食頃暫見，猶未復生，因即雲鄣。十五年十一月十六日庚午，依曆月行在井十七度，時加亥，月在巳半上，食十五分之九半強，虧西北。其夜一更四籌後，月在辰上起食，虧東南，至二更三籌，月在巳上，食三分之二許，漸生，至三更一籌，月在丙上，復滿。十六年十一月十六日乙丑，依曆月行在井十七度，時加丑，月在未太弱上，食十五分之十二半弱，虧起東南。十五日夜伺候，至三更一籌，月在丙上，雲裏見，巳食十五分之三許，虧起正東，至丁上，食旣，後從東南生，至四更三籌，月在未末，復滿。而冑玄不能盡中。
</p>
<p class="em2" id="p101"><a class="gg-link" href="#p101" onclick="return changeColor(this);"></a>
迭相駁難，高祖惑焉，踰時不決。
</p>
<p class="em2" id="p102"><a class="gg-link" href="#p102" onclick="return changeColor(this);"></a>
會通事舍人顏慜楚上書云：「漢落下閎改顓頊曆作太初曆，云後八百歲，此曆差一日。」語在冑玄傳。高祖欲神其事，遂下詔曰「朕應運受圖，君臨萬宇思欲興復聖教，恢弘令典，上順天道，下授人時，搜揚海內，廣延術士。旅騎尉張冑玄，理思沉敏，術藝宏深，懷道白首，來上曆法。令與太史舊曆，並加勘審。仰觀玄象，參驗璿璣，冑玄曆數與七曜符合，太史所行，乃多疏舛，群官博議，咸以冑玄爲密。太史令劉暉，司曆郭翟、劉宜，驍騎尉任悅，往經修造，致此乖謬。通直散騎常侍、領太史令庾季才，太史丞邢雋，司曆郭遠，曆博士蘇粲，曆助教傅雋、成珍等，旣是職司，須審疏密。遂虛行此曆，無所發明。論暉等情狀，已合科罪，方共飾非護短，不從正法。季才等，附下罔上，義實難容。」於是暉等四人，元造詐者，並除名；季才等六人，容隱奸慝，俱解見任。冑玄所造曆法，付有司施行。擢拜冑玄爲員外散騎侍郎，領太史令。冑玄進袁充，互相引重，各擅一能，更爲延譽。冑玄言充曆，妙極前賢，充言冑玄曆術，冠於今古。冑玄學祖沖之，兼傳其師法。自茲厥後，剋食頗中。其開皇十七年所行曆術，命冬至起虛五度。後稍覺其疏，至大業四年劉焯卒後，乃敢改法，命起虛七度，諸法率更有增損，朔終義寧。今錄戊辰年所定曆術著之于此云。
</p>
<p class="em2" id="p103"><a class="gg-link" href="#p103" onclick="return changeColor(this);"></a>
自甲子元至大業四年戊辰，百四十二萬七千六百四十四年，筭外。
</p>
<p class="em2" id="p104"><a class="gg-link" href="#p104" onclick="return changeColor(this);"></a>
自甲子元至大業四年戊辰，百四十二萬七千六百四十四年，筭外。
</p>
<p class="em2" id="p105"><a class="gg-link" href="#p105" onclick="return changeColor(this);"></a>
章歲，四百一十。
</p>
<p class="em2" id="p106"><a class="gg-link" href="#p106" onclick="return changeColor(this);"></a>
章閏，百五十一。
</p>
<p class="em2" id="p107"><a class="gg-link" href="#p107" onclick="return changeColor(this);"></a>
章月，五千七十一。
</p>
<p class="em2" id="p108"><a class="gg-link" href="#p108" onclick="return changeColor(this);"></a>
日法，千一百四十四。
</p>
<p class="em2" id="p109"><a class="gg-link" href="#p109" onclick="return changeColor(this);"></a>
月法，三萬三千七百八十三。
</p>
<p class="em2" id="p110"><a class="gg-link" href="#p110" onclick="return changeColor(this);"></a>
辰法，二百八十六。
</p>
<p class="em2" id="p111"><a class="gg-link" href="#p111" onclick="return changeColor(this);"></a>
歲分，一千五百五十七萬三千九百六十三。
</p>
<p class="em2" id="p112"><a class="gg-link" href="#p112" onclick="return changeColor(this);"></a>
度法，四萬二千六百四十。
</p>
<p class="em2" id="p113"><a class="gg-link" href="#p113" onclick="return changeColor(this);"></a>
沒分，五百一十九萬一千三百二十一。
</p>
<p class="em2" id="p114"><a class="gg-link" href="#p114" onclick="return changeColor(this);"></a>
沒法，七萬四千五百二十一。
</p>
<p class="em2" id="p115"><a class="gg-link" href="#p115" onclick="return changeColor(this);"></a>
周天分，一千五百五十七萬四千四百六十六　。
</p>
<p class="em2" id="p116"><a class="gg-link" href="#p116" onclick="return changeColor(this);"></a>
斗分，一萬八百六十六。
</p>
<p class="em2" id="p117"><a class="gg-link" href="#p117" onclick="return changeColor(this);"></a>
氣法，四十六萬九千四十。
</p>
<p class="em2" id="p118"><a class="gg-link" href="#p118" onclick="return changeColor(this);"></a>
氣時法，一萬六百六十。
</p>
<p class="em2" id="p119"><a class="gg-link" href="#p119" onclick="return changeColor(this);"></a>
周日，二十七。
</p>
<p class="em2" id="p120"><a class="gg-link" href="#p120" onclick="return changeColor(this);"></a>
日餘，一千四百一十三。
</p>
<p class="em2" id="p121"><a class="gg-link" href="#p121" onclick="return changeColor(this);"></a>
周通，七萬二百九。
</p>
<p class="em2" id="p122"><a class="gg-link" href="#p122" onclick="return changeColor(this);"></a>
周法，二千五百四十八。
</p>
<p class="strong" id="p123"><a class="gg-link" href="#p123" onclick="return changeColor(this);"></a>
推積月術：
</p>
<p class="em2" id="p124"><a class="gg-link" href="#p124" onclick="return changeColor(this);"></a>
置入元已來至所求年，以章月乘之，如章歲得一，爲積月，餘爲閏餘。<span class="jiazhu">閏餘三百九十七已上，若冬至不在其月，加積月一。</span>
</p>
<p class="strong" id="p125"><a class="gg-link" href="#p125" onclick="return changeColor(this);"></a>
推月朔弦望術：
</p>
<p class="em2" id="p126"><a class="gg-link" href="#p126" onclick="return changeColor(this);"></a>
以月法乘積月，如法得一，爲積日，餘爲小餘。以六十去積日，餘爲大餘，命以甲子筭外，爲所求年天正月朔日。<span class="jiazhu">天正月者，建子月也，今爲去年十一月。凡朔小餘五百三十七巳上，其月大。</span>加大餘七，小餘四百三十七太；<span class="jiazhu">凡四分一爲少，二爲半，三爲太。</span>小餘滿日法去之，從大餘；滿六十去之，命如前，爲上弦日。又加，得望、下弦、後月朔。朔餘滿五百三十七，其月大，減者小。
</p>
<p class="strong" id="p127"><a class="gg-link" href="#p127" onclick="return changeColor(this);"></a>
推二十四氣術：
</p>
<p class="em2" id="p128"><a class="gg-link" href="#p128" onclick="return changeColor(this);"></a>
以月法乘閏餘，又以章歲乘朔小餘，加之，如氣法得一，爲日，命朔筭外，爲冬至日。不盡者，以十一約之，爲日分。
</p>
<p class="em2" id="p129"><a class="gg-link" href="#p129" onclick="return changeColor(this);"></a>
求次氣：加日十五，日分九千三百一十五，小分一；小分滿八從日分一，日分滿度法從日一；如月大小去之，日不滿月，筭外，爲次氣日。其月無中氣者，爲閏。
</p>
<table border="1" cellpadding="0" cellspacing="0" width="99%">
<tbody>
<tr>
<th>
二十四氣
</th>
<th>
損益率
</th>
<th>
盈縮數
</th>
</tr>
<tr>
<td>
冬至十一月中
</td>
<td>
益七十
</td>
<td>
縮初
</td>
</tr>
<tr>
<td>
小寒十二月節
</td>
<td>
益三十五
</td>
<td>
縮七十
</td>
</tr>
<tr>
<td>
大寒十二月中
</td>
<td>
益三十五
</td>
<td>
縮百五
</td>
</tr>
<tr>
<td>
立春正月節
</td>
<td>
益二十
</td>
<td>
縮百四十
</td>
</tr>
<tr>
<td>
雨水正月中
</td>
<td>
益三十
</td>
<td>
縮百六十
</td>
</tr>
<tr>
<td>
啟蟄二月節
</td>
<td>
益三十五
</td>
<td>
縮百九十
</td>
</tr>
<tr>
<td>
春分二月中
</td>
<td>
損五十五
</td>
<td>
縮二百二十五
</td>
</tr>
<tr>
<td>
清明三月節
</td>
<td>
損四十五
</td>
<td>
縮百七十
</td>
</tr>
<tr>
<td>
穀雨三月中
</td>
<td>
損四十
</td>
<td>
縮百二十五
</td>
</tr>
<tr>
<td>
立夏四月節
</td>
<td>
損三十
</td>
<td>
縮八十五
</td>
</tr>
<tr>
<td>
小滿四月中
</td>
<td>
損五十五
</td>
<td>
縮五十五
</td>
</tr>
<tr>
<td>
芒種五月節
</td>
<td>
益六十五
</td>
<td>
盈初
</td>
</tr>
<tr>
<td>
夏至五月中
</td>
<td>
益五十五
</td>
<td>
盈六十五
</td>
</tr>
<tr>
<td>
小暑六月節
</td>
<td>
益四十
</td>
<td>
盈百二十
</td>
</tr>
<tr>
<td>
大暑六月中
</td>
<td>
益二十五
</td>
<td>
盈百六十
</td>
</tr>
<tr>
<td>
立秋七  節
</td>
<td>
益五
</td>
<td>
盈百八十五
</td>
</tr>
<tr>
<td>
處暑七月中
</td>
<td>
益三十
</td>
<td>
盈百九十
</td>
</tr>
<tr>
<td>
白露八月節
</td>
<td>
益四十
</td>
<td>
盈二百二十
</td>
</tr>
<tr>
<td>
秋分八月中
</td>
<td>
益六十 九
</td>
<td>
盈二百六十
</td>
</tr>
<tr>
<td>
寒露九月節
</td>
<td>
損五十五
</td>
<td>
盈二百
</td>
</tr>
<tr>
<td>
霜降九月中
</td>
<td>
損五十
</td>
<td>
盈百四十五
</td>
</tr>
<tr>
<td>
立冬十月節
</td>
<td>
損四十五
</td>
<td>
盈九十五
</td>
</tr>
<tr>
<td>
小雪十月 中
</td>
<td>
損四十
</td>
<td>
盈五十
</td>
</tr>
<tr>
<td>
大雪十一月節
</td>
<td>
損十
</td>
<td>
盈十
</td>
</tr>
</tbody>
</table>
<p class="strong" id="p130"><a class="gg-link" href="#p130" onclick="return changeColor(this);"></a>
求朔望入氣盈縮術：
</p>
<p class="em2" id="p131"><a class="gg-link" href="#p131" onclick="return changeColor(this);"></a>
以入氣日筭乘損益率，如十五得一，餘八已上，從一；以損益盈縮數爲定盈縮。其入氣日十五筭者，如十六得一，餘半法已上亦從一，以下皆準此。
</p>
<p class="strong" id="p132"><a class="gg-link" href="#p132" onclick="return changeColor(this);"></a>
推土王術：
</p>
<p class="em2" id="p133"><a class="gg-link" href="#p133" onclick="return changeColor(this);"></a>
加分至日二十七，日分一萬六千七百六十七，小分九；小分滿四十從日分一，滿去如前，即分至後土始王日。
</p>
<p class="strong" id="p134"><a class="gg-link" href="#p134" onclick="return changeColor(this);"></a>
推沒日術：
</p>
<p class="em2" id="p135"><a class="gg-link" href="#p135" onclick="return changeColor(this);"></a>
其氣有小分者，以水乘日分，內小分，又以十五乘之，以減沒分；無小分者，以百二十乘日分，以減之；滿沒法爲日，不盡爲日分，以其氣去朔日加之，去、命如前。求次沒：加日六十九，日分四萬九千三百七十二；日分滿沒法，從日，去、命如前。
</p>
<p class="strong" id="p136"><a class="gg-link" href="#p136" onclick="return changeColor(this);"></a>
推入遲疾曆術：
</p>
<p class="em2" id="p137"><a class="gg-link" href="#p137" onclick="return changeColor(this);"></a>
以周通去朔積日，餘以周法乘之，滿周通又去之，餘滿周法得一日，餘爲日餘，即所求年天正朔筭外夜半入曆日及餘。
</p>
<p class="em2" id="p138"><a class="gg-link" href="#p138" onclick="return changeColor(this);"></a>
求次月：大月加二日，小月加一日，日餘皆千一百三十五，滿周日及日餘去之。
</p>
<p class="em2" id="p139"><a class="gg-link" href="#p139" onclick="return changeColor(this);"></a>
求次日：加一，滿、去如前。
</p>
<p class="strong" id="p140"><a class="gg-link" href="#p140" onclick="return changeColor(this);"></a>
求朔望加時入曆術：
</p>
<p class="em2" id="p141"><a class="gg-link" href="#p141" onclick="return changeColor(this);"></a>
以四十九乘朔小餘，滿二十二得一爲日餘，不盡爲小分，以加夜半入曆日及餘分。
</p>
<p class="em2" id="p142"><a class="gg-link" href="#p142" onclick="return changeColor(this);"></a>
求次月：加日一，餘二千四百八十六，小分二十一，滿、去如前，即次月入曆日及餘。
</p>
<p class="em2" id="p143"><a class="gg-link" href="#p143" onclick="return changeColor(this);"></a>
求望：加日十四日，餘千九百四十九，小分二十一半，滿、去如前，爲望入曆日及餘。
</p>
<p id="p144"><a class="gg-link" href="#p144" onclick="return changeColor(this);"></a>
</p>
<table border="1" cellpadding="0" cellspacing="0" width="99%">
<tbody>
<tr>
<th>
曆日
</th>
<th>
轉分
</th>
<th>
轉法
</th>
<th>
損益率
</th>
<th>
盈縮積分
</th>
<th>
差法
</th>
</tr>
<tr>
<td>
一日
</td>
<td>
六百一
</td>
<td>
退六
</td>
<td>
益二百三十八
</td>
<td>
盈初
</td>
<td>
五千六百
</td>
</tr>
<tr>
<td>
二日
</td>
<td>
五百九十五
</td>
<td>
退七
</td>
<td>
益二百一十一
</td>
<td>
盈<span class="jiazhu">六十萬五千一百五十九</span>
</td>
<td>
五千五百四十
</td>
</tr>
<tr>
<td>
三日
</td>
<td>
五百八十八
</td>
<td>
退八
</td>
<td>
益一 百七十九
</td>
<td>
盈<span class="jiazhu">一百一十四萬一千六百七十八</span>
</td>
<td>
五千四百七十
</td>
</tr>
<tr>
<td>
四日
</td>
<td>
五百八十
</td>
<td>
退九
</td>
<td>
益一百四十三
</td>
<td>
盈<span class="jiazhu">一百五十九萬八千一百一十七</span>
</td>
<td>
五千三百九十
</td>
</tr>
<tr>
<td>
五日
</td>
<td>
五百七十一
</td>
<td>
退九
</td>
<td>
益一百三
</td>
<td>
盈<span class="jiazhu">一百九十六萬三千三十六</span>
</td>
<td>
五千三百
</td>
</tr>
<tr>
<td>
六日
</td>
<td>
五百六十二
</td>
<td>
退九
</td>
<td>
益六十二
</td>
<td>
盈<span class="jiazhu">二百二十二萬四千九百九十五</span>
</td>
<td>
五千二百一十
</td>
</tr>
<tr>
<td>
七日
</td>
<td>
五百五十三
</td>
<td>
退十
</td>
<td>
益二十二
</td>
<td>
盈<span class="jiazhu">二百三十八萬三千九百九十四</span>
</td>
<td>
五千一百二十
</td>
</tr>
<tr>
<td>
八日
</td>
<td>
五百四十三
</td>
<td>
退十
</td>
<td>
損二十三
</td>
<td>
盈<span class="jiazhu">二百四十四萬三十三</span>
</td>
<td>
五千二十
</td>
</tr>
<tr>
<td>
九日
</td>
<td>
五百三十三
</td>
<td>
退九
</td>
<td>
損六十八
</td>
<td>
盈<span class="jiazhu">二百三十八萬一千六百七十二</span>
</td>
<td>
四千九百二十
</td>
</tr>
<tr>
<td>
十日
</td>
<td>
五百二十四
</td>
<td>
退八
</td>
<td>
損一百八
</td>
<td>
盈<span class="jiazhu">二百二十萬八千九百一十一</span>
</td>
<td>
四千八百三十
</td>
</tr>
<tr>
<td>
十一日
</td>
<td>
五百一十六
</td>
<td>
退七
</td>
<td>
損一百四十四
</td>
<td>
盈<span class="jiazhu">一百九十三萬三千一百九十</span>
</td>
<td>
四千七百五十
</td>
</tr>
<tr>
<td>
十二日
</td>
<td>
五百九
</td>
<td>
退七
</td>
<td>
損一百七十六
</td>
<td>
盈<span class="jiazhu">一百五十六萬五千九百四十九</span>
</td>
<td>
四千六百八十
</td>
</tr>
<tr>
<td>
十三日
</td>
<td>
五百二
</td>
<td>
退六
</td>
<td>
損二百七
</td>
<td>
盈<span class="jiazhu">一百一十一萬八千六百二十八</span>
</td>
<td>
四千六百一十
</td>
</tr>
<tr>
<td>
十四日
</td>
<td>
四百九十六
</td>
<td>
進二
</td>
<td>
損二百三十四
</td>
<td>
盈<span class="jiazhu">五十九萬一千二百二十七</span>
</td>
<td>
四千五百五十
</td>
</tr>
<tr>
<td>
十五日
</td>
<td>
四百九十八
</td>
<td>
進六
</td>
<td>
益二百二十五
</td>
<td>
縮<span class="jiazhu">四千八百一十四</span>
</td>
<td>
四千五百七十
</td>
</tr>
<tr>
<td>
十六日
</td>
<td>
五百四
</td>
<td>
進七
</td>
<td>
益一百九十八
</td>
<td>
縮<span class="jiazhu">五十七萬七千九百七十五</span>
</td>
<td>
四千六百三十
</td>
</tr>
<tr>
<td>
十七日
</td>
<td>
五百一十一
</td>
<td>
進八
</td>
<td>
益一百六十七
</td>
<td>
縮<span class="jiazhu">一百八萬二千四百九十六</span>
</td>
<td>
四千七百
</td>
</tr>
<tr>
<td>
十八日
</td>
<td>
五百一十九
</td>
<td>
進
</td>
<td>
益一百三十一
</td>
<td>
縮<span class="jiazhu">一百五十萬六千九百三十七</span>
</td>
<td>
四千七百八十
</td>
</tr>
<tr>
<td>
十九日
</td>
<td>
五百二十七
</td>
<td>
進九
</td>
<td>
益九十五
</td>
<td>
縮<span class="jiazhu">一百八十三萬九千八百五十八</span>
</td>
<td>
四千八百六十
</td>
</tr>
<tr>
<td>
二十日
</td>
<td>
五百三十六
</td>
<td>
進九
</td>
<td>
益五十四
</td>
<td>
縮<span class="jiazhu">二百八萬一千二百五十九</span>
</td>
<td>
四千九百五十
</td>
</tr>
<tr>
<td>
二十一日
</td>
<td>
五百四十五
</td>
<td>
進十
</td>
<td>
益十四
</td>
<td>
縮<span class="jiazhu">二百二十一萬九千七百</span>
</td>
<td>
五千四十
</td>
</tr>
<tr>
<td>
二十二日
</td>
<td>
五百五十五
</td>
<td>
進九
</td>
<td>
損三十一
</td>
<td>
縮<span class="jiazhu">二百二十五萬五千一百八十一</span>
</td>
<td>
五千一百四十
</td>
</tr>
<tr>
<td>
二十三日
</td>
<td>
五百六十四
</td>
<td>
進九
</td>
<td>
損七十一
</td>
<td>
縮<span class="jiazhu">二百一十七萬六千二百六十二</span>
</td>
<td>
五千二百三十
</td>
</tr>
<tr>
<td>
二十四日
</td>
<td>
五百七十三
</td>
<td>
進八
</td>
<td>
損一百一十二
</td>
<td>
縮<span class="jiazhu">一百九十九萬四千三百八十三</span>
</td>
<td>
五千三百二十
</td>
</tr>
<tr>
<td>
二十五日
</td>
<td>
五百八十一
</td>
<td>
進八
</td>
<td>
損一百四十八
</td>
<td>
縮<span class="jiazhu">一百七十萬九千五百四十四</span>
</td>
<td>
五千四百
</td>
</tr>
<tr>
<td>
二十六日
</td>
<td>
五百八十九
</td>
<td>
進六
</td>
<td>
損一百八十四
</td>
<td>
縮<span class="jiazhu">一百三十三萬三千一百八十五</span>
</td>
<td>
五千四百八十
</td>
</tr>
<tr>
<td>
二十七日
</td>
<td>
五百九十五
</td>
<td>
進五
</td>
<td>
損二百一十一
</td>
<td>
縮<span class="jiazhu">八十六萬五千三百六</span>
</td>
<td>
五千五百四十
</td>
</tr>
<tr>
<td>
二十八日
</td>
<td>
六百
</td>
<td>
進一
</td>
<td>
損二百三十三
</td>
<td>
縮<span class="jiazhu">三十二萬八千七百八十七</span>
</td>
<td>
五千五百九十
</td>
</tr>
</tbody>
</table>
<p class="strong" id="p145"><a class="gg-link" href="#p145" onclick="return changeColor(this);"></a>
推朔望加時定日及小餘術：
</p>
<p class="em2" id="p146"><a class="gg-link" href="#p146" onclick="return changeColor(this);"></a>
以入曆日餘乘所入曆日損益率，以損益盈縮積分，如差法而一，爲定積分。乃與入氣定盈縮，皆以盈減、縮加本朔望小餘；不足減者，加日法乃減之，加時在往日；加之，滿日法者去之，則在來日；餘爲定小餘。無食者不須氣盈縮。
</p>
<p class="em2" id="p147"><a class="gg-link" href="#p147" onclick="return changeColor(this);"></a>
角十二度　亢九度　氐十五度　房五度　心五度　尾十八度　箕十一度
</p>
<p class="margin4" id="p148"><a class="gg-link" href="#p148" onclick="return changeColor(this);"></a>
——東方七宿七十五度
</p>
<p class="em2" id="p149"><a class="gg-link" href="#p149" onclick="return changeColor(this);"></a>
斗二十六度　牛八度　女十二度　虛十度　危十七度　室十六度　壁九度
</p>
<p class="margin4" id="p150"><a class="gg-link" href="#p150" onclick="return changeColor(this);"></a>
——北方七宿九十八度
</p>
<p class="em2" id="p151"><a class="gg-link" href="#p151" onclick="return changeColor(this);"></a>
奎十六度　婁十二度　胃十四度　昴十一度　畢十六度　觜二度　參九度
</p>
<p class="margin4" id="p152"><a class="gg-link" href="#p152" onclick="return changeColor(this);"></a>
——西方七宿八十度
</p>
<p class="em2" id="p153"><a class="gg-link" href="#p153" onclick="return changeColor(this);"></a>
井三十三度　鬼四度　柳十五度　星七度　張十八度　翼十八度　軫十七度
</p>
<p class="margin4" id="p154"><a class="gg-link" href="#p154" onclick="return changeColor(this);"></a>
——南方七宿百一十二度
</p>
<p class="strong" id="p155"><a class="gg-link" href="#p155" onclick="return changeColor(this);"></a>
推日度術：
</p>
<p class="em2" id="p156"><a class="gg-link" href="#p156" onclick="return changeColor(this);"></a>
置入元至所求年，以歲分乘之，爲通實，滿周天分去之，餘如度法而一，爲積度，不盡爲度分。命度以虛七度宿次去之，經斗去其分，度不滿宿，筭外，即所求年天正冬至日所在度及分。以冬至去朔日以減分度數，分不足減者，減度一，加度法，乃減之，命如前，即天正朔前夜半日所在度及分。<span class="jiazhu">須求朔共度者，用去定用日數減之，俟後所須。</span>
</p>
<p class="em2" id="p157"><a class="gg-link" href="#p157" onclick="return changeColor(this);"></a>
求次月：大月加度三十，小月加度二十九，宿次去去其分。
</p>
<p class="em2" id="p158"><a class="gg-link" href="#p158" onclick="return changeColor(this);"></a>
求次日：加度一，去、命如前。
</p>
<p class="strong" id="p159"><a class="gg-link" href="#p159" onclick="return changeColor(this);"></a>
求朔望加時日所在度術：
</p>
<p class="em2" id="p160"><a class="gg-link" href="#p160" onclick="return changeColor(this);"></a>
各以定小餘乘章歲，滿十一爲度分，以加其前夜半度分，滿之去如前。<span class="jiazhu">凡朔加時日月同度。</span>
</p>
<p class="em2" id="p161"><a class="gg-link" href="#p161" onclick="return changeColor(this);"></a>
求轉分：以千四十約度分，不盡爲小分。
</p>
<p class="strong" id="p162"><a class="gg-link" href="#p162" onclick="return changeColor(this);"></a>
求望加時月所在度術：
</p>
<p class="em2" id="p163"><a class="gg-link" href="#p163" onclick="return changeColor(this);"></a>
置望加時日所在度及分，加度一百八十二，轉分二十五，小分七百五十三；小分滿千四十從轉分一，轉分滿四十一從度；去、命如前，經斗去轉分十，小分四百六十六。
</p>
<p class="strong" id="p164"><a class="gg-link" href="#p164" onclick="return changeColor(this);"></a>
求月行遲疾日轉定分術：
</p>
<p class="em2" id="p165"><a class="gg-link" href="#p165" onclick="return changeColor(this);"></a>
以夜半入曆日餘乘轉差，滿周法得一爲變差，以進加、退減日轉分爲定分。
</p>
<p class="strong" id="p166"><a class="gg-link" href="#p166" onclick="return changeColor(this);"></a>
推朔望夜半月定度術：
</p>
<p class="em2" id="p167"><a class="gg-link" href="#p167" onclick="return changeColor(this);"></a>
以定小餘乘所入曆日轉定分，滿日法得一爲分，分滿四十一爲度，各以減加時月所在度，即各其前夜半定度。
</p>
<p class="em2" id="p168"><a class="gg-link" href="#p168" onclick="return changeColor(this);"></a>
求次日：以日轉定分加轉分，滿四十一從度，去、命如前；朔日不用前加。
</p>
<p class="strong" id="p169"><a class="gg-link" href="#p169" onclick="return changeColor(this);"></a>
推五星術：
</p>
<p class="em2" id="p170"><a class="gg-link" href="#p170" onclick="return changeColor(this);"></a>
木數，千七百萬八千三百三十二四分。
</p>
<p class="em2" id="p171"><a class="gg-link" href="#p171" onclick="return changeColor(this);"></a>
火數，三千三百二十五萬六千二十六。
</p>
<p class="em2" id="p172"><a class="gg-link" href="#p172" onclick="return changeColor(this);"></a>
土數，千六百一十二萬一千七百六十七。
</p>
<p class="em2" id="p173"><a class="gg-link" href="#p173" onclick="return changeColor(this);"></a>
金數，二千四百八十九萬八千四百一十七。
</p>
<p class="em2" id="p174"><a class="gg-link" href="#p174" onclick="return changeColor(this);"></a>
水數，四百九十四萬一千九十八。
</p>
<p class="em2" id="p175"><a class="gg-link" href="#p175" onclick="return changeColor(this);"></a>
木終日，三百九十八，<span class="jiazhu">日分，三萬七千六百一十二四分。</span>
</p>
<p class="em2" id="p176"><a class="gg-link" href="#p176" onclick="return changeColor(this);"></a>
火終日，七百七十九，<span class="jiazhu">日分，三萬九千四百六十六。</span>
</p>
<p class="em2" id="p177"><a class="gg-link" href="#p177" onclick="return changeColor(this);"></a>
土終日，三百七十八，<span class="jiazhu">日分，三千八百四十七。</span>
</p>
<p class="em2" id="p178"><a class="gg-link" href="#p178" onclick="return changeColor(this);"></a>
金終日，五百八十三，<span class="jiazhu">日分，三萬九千二百九十七。晨見伏，三百二十七日，分同；夕見伏，二百五十六日。</span>
</p>
<p class="em2" id="p179"><a class="gg-link" href="#p179" onclick="return changeColor(this);"></a>
水終日，百一十五，<span class="jiazhu">日分，三萬七千四百九十八。晨見伏，六十三日，分同；夕見伏，五十二日。</span>
</p>
<p class="strong" id="p180"><a class="gg-link" href="#p180" onclick="return changeColor(this);"></a>
求星見術：
</p>
<p class="em2" id="p181"><a class="gg-link" href="#p181" onclick="return changeColor(this);"></a>
置通實，各以數去之，餘以減數，其餘如度法得一爲日，不盡爲日分，即所求年天正冬至後晨平見日及分。<span class="jiazhu">其金、水，以夕見伏日去之，得者餘爲夕平見日及分。</span>
</p>
<p class="em2" id="p182"><a class="gg-link" href="#p182" onclick="return changeColor(this);"></a>
求平見見月日：置冬至去朔日數及分，各以冬至後日數及分加之，分滿度法從日，起天正月，依大小去之，不滿月者爲去朔日，命日筭外，即星見所在月日及分。
</p>
<p class="em2" id="p183"><a class="gg-link" href="#p183" onclick="return changeColor(this);"></a>
求後見：各以終日及分加之，滿去如前。<span class="jiazhu">其金、水各以晨夕加之，滿去如前，加晨得夕，加夕得晨。</span>
</p>
<p class="em2" id="p184"><a class="gg-link" href="#p184" onclick="return changeColor(this);"></a>
木：平見在春分前者，以三千三百四十乘去大寒後十日數，以加平見分，滿法去之，以爲定見日及分。立秋後者，以四千二百乘去寒露日，加之，滿同前。春分至清明均加四日，後至立夏五日，以後至芒種加六日，均至立秋。小雪前者，以七千四百乘去寒露日數，以減平見日分；冬至後者，以八千三百乘去大寒後十日數，以減之；小雪至冬至均減八日，爲定見日數。初見伏去日各十四度。
</p>
<p class="em2" id="p185"><a class="gg-link" href="#p185" onclick="return changeColor(this);"></a>
火：平見在雨水前，以二萬六千八百八十乘去大寒日數；在立夏後，以萬三千四百四十乘去立秋日數，以加見日分，滿去如前；雨水至立夏，均加二十九日。小雪前，以萬一千五百八十乘去處暑日數；冬至後，以三萬四千三百八十乘去大寒日數，滿去如前，以減之；小雪至冬至，均減二十五日。初見伏去日各十七度。
</p>
<p class="em2" id="p186"><a class="gg-link" href="#p186" onclick="return changeColor(this);"></a>
土：平見在處暑前，以萬二千三百七十乘去大暑日數；白露後，以八千三百四十乘去霜降日數，以加見日分，滿去如前；處暑至白露均加九日。小寒前，以四千九百八十乘去霜降日數，小寒至立春均減九日，立春後減八日，啟蟄後去七，氣別去一，至穀雨去三，夏至後十日去一，至大暑去盡。初見伏去日各十七度。
</p>
<p class="em2" id="p187"><a class="gg-link" href="#p187" onclick="return changeColor(this);"></a>
金：晨平見，在立春前者，以四千一百二十乘去小滿後，以乘去夏至日數，以加見日分，滿均加三日。立秋前，以乘去冬至日數，滿去如前，以減之，立秋至小雪均減三日。夕平見，在啟蟄前，以六千二百九十乘去小雪日數。清明後，以六千二百九十乘去芒種日數，滿去如前，以減之，啟蟄至清明均減九日。處暑前，以六千二百九十乘去夏至日數；寒露，以六千二百九十乘去大雪日數；以加之，處暑至寒露均加九日。初見伏去日各十一度。
</p>
<p class="em2" id="p188"><a class="gg-link" href="#p188" onclick="return changeColor(this);"></a>
水：晨平見，在雨水後、立夏前者，應見不見。啟蟄至雨水，去日十八度外、三十六度內，晨有木、火、土、金一星已上者，見；無者不見。立夏至小滿，去日度如前，晨有木、火、土、金一星已上者，見；無者亦不見。從霜降至小雪加一日，冬至至小寒減四日，立春至雨水減三日。冬至前，一去三，二去二，三去一。夕平見，在處暑後、霜降前者，應見不見。立秋至處暑，夕有星，去日如前者，見；無者亦不見。霜降至立冬，夕有星，去日如前者，見；無者亦不見。從穀雨至夏至，減二日。初見伏去日各十七度。
</p>
<p class="strong" id="p189"><a class="gg-link" href="#p189" onclick="return changeColor(this);"></a>
行五星法：
</p>
<p class="em2" id="p190"><a class="gg-link" href="#p190" onclick="return changeColor(this);"></a>
置星定見之前夜半日所在宿度筭及分，各以定見日分加其分，滿度法從度。又以星初見去日度數，晨減、夕加之，滿去如前，即星初見所在度及分。
</p>
<p class="em2" id="p191"><a class="gg-link" href="#p191" onclick="return changeColor(this);"></a>
求次日：各加一日所行度及分，有小分者，各日數爲母，小分滿其母去從分，分滿度法從度。<span class="jiazhu">其行有益疾遲者，副置一日行分，各以其分疾遲損乃加之。</span>留者因前，退則減之，伏不注度，順行出斗去其分，退行入斗先加分。<span class="jiazhu">訖，皆以千四十約分，爲大分，以四十一爲母。</span>
</p>
<p class="em2" id="p192"><a class="gg-link" href="#p192" onclick="return changeColor(this);"></a>
木：初見，順，日行萬六百一十八分，日益遲六十分，一百一十四日行十九度、萬三千八百三十二分而留。二十六日乃退，日六千一百一分，八十四日退十二度、八百四分。又留二十五日、三萬七千六百一十二分、小分四，乃順。初日行三千八百三十七分，日益疾六十分，百一十四日行十九度、萬三千七百一十八分而伏。
</p>
<p class="em2" id="p193"><a class="gg-link" href="#p193" onclick="return changeColor(this);"></a>
土：初見，順，日行三千八百一十四分，八十三日行七度、萬八千八十二分而留。三十八日乃退，日二千五百六十三分，百日退六度、四百六十分。又留三十七日、三千八百四十七分乃順，日三千八百一十三分，八十三日行七度萬七千九百九十九分如初乃伏。
</p>
<p class="em2" id="p194"><a class="gg-link" href="#p194" onclick="return changeColor(this);"></a>
火：初見已後各如其法：
</p>
<table border="1" cellpadding="0" cellspacing="0" width="99%">
<tbody>
<tr>
<td>
損益<span class="jiazhu">日度各一</span>
</td>
<td>
冬至初
</td>
<td>
二百四十一日
</td>
<td>
行百六十三度
</td>
</tr>
<tr>
<td>
二日損一
</td>
<td>
盡百二十八日
</td>
<td>
百七十七日
</td>
<td>
行九十九度<span class="jiazhu">盡百六十一日同。</span>
</td>
</tr>
<tr>
<td>
三日損一
</td>
<td>
盡百八十二日
</td>
<td>
百七十日
</td>
<td>
行九十二度<span class="jiazhu">盡百八十八日同。</span>
</td>
</tr>
<tr>
<td>
三日益一
</td>
<td>
盡二百二十七日
</td>
<td>
百八十三日
</td>
<td>
行一百五度
</td>
</tr>
<tr>
<td>
二日益一
</td>
<td>
盡二百四十九日
</td>
<td>
百九十四日
</td>
<td>
行百一十六度
</td>
</tr>
<tr>
<td>
一日益一
</td>
<td>
盡三百一十日
</td>
<td>
二百五十五日
</td>
<td>
行百七十七度<span class="jiazhu">盡三百三十七日同。</span>
</td>
</tr>
<tr>
<td>
二日損一
</td>
<td>
盡三百六十五日
</td>
<td>
復二百四十一日
</td>
<td>
行百六十三度
</td>
</tr>
</tbody>
</table>
<p class="em2" id="p195"><a class="gg-link" href="#p195" onclick="return changeColor(this);"></a>
見在雨水前，以見去小寒日數，小滿後，以去大暑日數；三約之，所得減日爲定日；雨水至小滿，均去二十日爲定日。已前皆前疾日數及度數。<span class="jiazhu">各計冬至後日數，依損益之，爲定日數及度數。以度法乘定度，如定日得一，即平行一日分，不盡爲小分。</span>大寒至立秋差行，餘平行。處暑至白露，皆去定皆度六日。白露至寒露，初日行半度，四十日行二十度，餘日及餘度續同前。<span class="jiazhu">置日數減一，以三十乘之，加平行一日分，爲初日分。</span>差行者，日益遲六十分，各盡其日度而遲。初日行二萬六百分，日益遲百分，六十日行二十四度、三萬五千六百四十分<span class="jiazhu">其前疾去度六者，此遲初日加四千二百六十四分，六十日行三十度，分同。</span>而留。十三日<span class="jiazhu">前去日者，分、日於二留，奇從後留。</span>乃退，日萬二千八十二分，六十日退十七度、四十分。又留，十二日三萬九千四百六十六分。又順，遲，初日行萬四千七百分，日益疾百分，六十日行二十四度，分同前，<span class="jiazhu">此遲在立秋至秋分加一日，行分四千二百六十四，六十日行四十度，分同前。</span>而後疾。
</p>
<p id="p196"><a class="gg-link" href="#p196" onclick="return changeColor(this);"></a>
</p>
<table border="1" cellpadding="0" cellspacing="0" width="99%">
<tbody>
<tr>
<td>
損益
</td>
<td>
冬至初
</td>
<td>
二百一十四日
</td>
<td>
行百三十六度
</td>
</tr>
<tr>
<td>
一日損一
</td>
<td>
盡三十七日
</td>
<td>
百七十七日
</td>
<td>
行九十九度
</td>
</tr>
<tr>
<td>
二日損一
</td>
<td>
盡五十七日
</td>
<td>
一百六十七日
</td>
<td>
行八十九度<span class="jiazhu">盡七十九日同。</span>
</td>
</tr>
<tr>
<td>
三日益一
</td>
<td>
盡百三十日
</td>
<td>
百八十四日
</td>
<td>
行百六度
</td>
</tr>
<tr>
<td>
一日益一
</td>
<td>
盡百九十日
</td>
<td>
二百三十七日
</td>
<td>
行百五十九度
</td>
</tr>
<tr>
<td>
一日益二
</td>
<td>
盡二百日
</td>
<td>
二百五十七日
</td>
<td>
行百七十九度
</td>
</tr>
<tr>
<td>
一日益一
</td>
<td>
盡二百一十三日
</td>
<td>
二百六十七日
</td>
<td>
行百八十九度<span class="jiazhu">盡二百五十九日同。</span>
</td>
</tr>
<tr>
<td>
二日損一
</td>
<td>
盡三百六十五日
</td>
<td>
復二百一十四日
</td>
<td>
行百三十六度
</td>
</tr>
</tbody>
</table>
<p id="p197"><a class="gg-link" href="#p197" onclick="return changeColor(this);"></a>
</p>
<p class="em2" id="p198"><a class="gg-link" href="#p198" onclick="return changeColor(this);"></a>
後遲加六度者，此後疾去度爲定度，已前皆後疾日數及度數。其在立夏至，小暑、至立秋，盡四十日，行二十度。計餘日及度，從前法。前法皆平行。求行分亦如前。各盡其日度而伏。
</p>
<p class="em2" id="p199"><a class="gg-link" href="#p199" onclick="return changeColor(this);"></a>
金：晨初見，乃退，日半度，十日退五度而留。九日乃順，遲，差行，先遲日益五百分，四十日行三十度。<span class="jiazhu">小暑前以去芒種日數，十日減一度；立冬後以去大雪日數，十日減一度；小暑至立冬，均減三度爲定度。大雪至芒種不加減。求初日，以三十乘度法，四十得一爲平分。又以三十九乘二百五十，以減平分爲初日行分。</span>平行，日一度，十五日行十五度。<span class="jiazhu">小寒後十日，益日度各一，至雨水二十一日，行二十一度。均至春分後十日減一，至小滿，復十五日行十五度。其後六日減一，至處暑，日及度皆盡。至霜降後，四日益一，至復十五日行十五度。</span>疾，百七十日行二百四度。<span class="jiazhu">前順遲減度者，計減數益此度爲定度。求一日行度分者，以百七十日日一度以減定度，餘乘度法，如百七十得一，爲一日平行度分。</span>晨伏東方。夕初見，順，疾，百七十日行二百四度。<span class="jiazhu">夏至前，以見去小滿日數，六日加一度；小暑後，以去立秋日數，六日加一度，夏至至小暑均加五度，爲定度。白露至清明，差行，先疾日益遲百分。清明至白露，平行，求一日平行同，晨疾求差行，以五十乘百六十九，加之，爲初日行度分。</span>平行，日一度，<span class="jiazhu">十五日行十五度。冬至後十日減日度各一，至啟蟄九日行九度。均至夏至後五日益一，至大暑復十五日行十五度。均至立秋後六日益一，至寒露二十五日行五度。後六日減一，至大雪復十五日行十五度，均至冬至。</span>順，遲，差行，先疾，日益五百分，四十日行三十度。<span class="jiazhu">前加度者，此依數減之，求初日行分。如晨遲，唯減者爲加之。</span>又留，九日乃退，日半度，十日退五度，而夕伏西方。
</p>
<p class="em2" id="p200"><a class="gg-link" href="#p200" onclick="return changeColor(this);"></a>
水：晨初見，留六日。順，遲，日行萬六百六十分，四日行一度。<span class="jiazhu">大寒至雨水不須此遲行。</span>平行，日一度，十日行十度。<span class="jiazhu">大寒後二日，去日度各一，盡二十日，日及度俱盡。</span>疾，日行一度三萬八千三百七十六分，十日行十九度，<span class="jiazhu">前無遲行者，減此分萬二千七百九十二分，十日行十六度。</span>晨伏東方。夕初見，順，疾，日行一度三萬八千三百七十六分，十日行十九度。<span class="jiazhu">小暑至白露減萬二千七百九十二分，十日行十六度。</span>平行，日一度，十日行十度。<span class="jiazhu">大暑後二日，去日度各一，盡二十日，日及度俱盡。</span>遲，日行萬六百六十分，四日行一度。<span class="jiazhu">疾減萬二千七百九十二分者，不須此遲。</span>又留六日，夕伏西方。
</p>
<p class="strong" id="p201"><a class="gg-link" href="#p201" onclick="return changeColor(this);"></a>
推交會術：
</p>
<p class="em2" id="p202"><a class="gg-link" href="#p202" onclick="return changeColor(this);"></a>
會通，千六十四萬六千七百二十九。
</p>
<p class="em2" id="p203"><a class="gg-link" href="#p203" onclick="return changeColor(this);"></a>
朔差，九十萬七千五十七。
</p>
<p class="em2" id="p204"><a class="gg-link" href="#p204" onclick="return changeColor(this);"></a>
望差，四十五萬三千五百二十八半。
</p>
<p class="em2" id="p205"><a class="gg-link" href="#p205" onclick="return changeColor(this);"></a>
單數，五百三十二萬三千三百六十四半。
</p>
<p class="em2" id="p206"><a class="gg-link" href="#p206" onclick="return changeColor(this);"></a>
時法，三萬二千六百四。
</p>
<p class="em2" id="p207"><a class="gg-link" href="#p207" onclick="return changeColor(this);"></a>
望數，五百七十七萬六千八百九十三。
</p>
<p class="em2" id="p208"><a class="gg-link" href="#p208" onclick="return changeColor(this);"></a>
外限，四百八十六萬九千八百三十六。
</p>
<p class="em2" id="p209"><a class="gg-link" href="#p209" onclick="return changeColor(this);"></a>
內限，千一十九萬三千二百半。
</p>
<p class="em2" id="p210"><a class="gg-link" href="#p210" onclick="return changeColor(this);"></a>
中限，五百六十四萬九千四百四半。
</p>
<p class="em2" id="p211"><a class="gg-link" href="#p211" onclick="return changeColor(this);"></a>
次限，千三十二萬六百八十九。
</p>
<p class="strong" id="p212"><a class="gg-link" href="#p212" onclick="return changeColor(this);"></a>
推入交法：
</p>
<p class="em2" id="p213"><a class="gg-link" href="#p213" onclick="return changeColor(this);"></a>
以會通去積月，餘以朔望差乘之，滿會通又去之，餘爲所求年天正朔入交餘。
</p>
<p class="em2" id="p214"><a class="gg-link" href="#p214" onclick="return changeColor(this);"></a>
求望，望數加之，滿、去如前。
</p>
<p class="em2" id="p215"><a class="gg-link" href="#p215" onclick="return changeColor(this);"></a>
求次月，以朔差加之，滿、去如前。
</p>
<p class="em2" id="p216"><a class="gg-link" href="#p216" onclick="return changeColor(this);"></a>
推交道內外及先後去交術：其朔望在啟蟄前，以一千三百八十乘去小寒日數；在穀雨後，以乘去芒種日數，爲氣差以加之，啟蟄至穀雨均加六萬三千六百；滿會通去之，餘爲定餘。<span class="jiazhu">其小寒至春分，立夏至芒種，朔值盈二時已下，皆半氣差而加之；二時已上，皆不加。朔入交餘如望差、望數已下，中限已上，有星伏，木、土去見十日外，火去見四十日外，金、晨伏去見二十二日外。有一星者不加氣差。</span>朔望在白露前者，以九百乘去小暑日數；在立冬後者，以千七百七十乘去大雪日數，以減之；白露至立冬均減五萬五千，不足減者，加會通乃減之，餘爲定餘。<span class="jiazhu">朔入交餘如外限、內限已上，單數次限已下有星伏。如前者，不減氣差。</span>定餘不滿單數者，爲在外；滿去之，餘在內。其餘如望差已下、外限已上，望則月食；在內者，朔則日食。<span class="jiazhu">其餘如望差已下者，即爲去先交餘；如外限已上者，以減單數，餘爲去後交餘。如時法得一，然爲去交時數。</span>
</p>
<p class="strong" id="p217"><a class="gg-link" href="#p217" onclick="return changeColor(this);"></a>
推月食加時術：
</p>
<p class="em2" id="p218"><a class="gg-link" href="#p218" onclick="return changeColor(this);"></a>
置食定日小餘，三之，如辰法得一辰，命以子筭外，即所在辰。不盡爲時餘，四之，如法，無所得爲辰初，一爲少，二爲半，三爲太。又不盡者，三之，如法，得一爲強，以并少爲少強，并半爲半強，并太爲太強；得二強者爲少弱，并少爲半弱，并半爲太弱，并太爲辰末。<span class="jiazhu">此加時謂食時月在衝也。</span>
</p>
<p class="strong" id="p219"><a class="gg-link" href="#p219" onclick="return changeColor(this);"></a>
推日食加時術：
</p>
<p class="em2" id="p220"><a class="gg-link" href="#p220" onclick="return changeColor(this);"></a>
置食定日小餘，秋三月，內道，去交八時已上，加二十四，十二時以加四十八；春三月，內道，去交七時已上，加二十四。乃以三乘之，如辰法得一辰，以命子筭外，即所在辰。不盡爲時餘。副置時餘，仲辰不滿半辰，減半辰，已上去半辰；季辰者直加半辰；孟辰者減辰法，餘加半辰爲差率。又，置去交時數，三已下加三，六已下加二，九已下加一，九已上依數，十二已上從十二；以乘差率，如十四得一爲時差。子半至卯半、午半至酉半，以加時餘；卯半至午半、酉半至子半，以減時餘。加之，滿辰法去之，進一辰，餘爲定時餘。乃如月食法，子午卯酉爲仲，辰戌丑未爲季，寅申巳亥爲孟。<span class="jiazhu">日出前入後各二時外，不注日食。</span>三乘氣時法得一，命子筭外爲時。
</p>
<p class="strong" id="p221"><a class="gg-link" href="#p221" onclick="return changeColor(this);"></a>
求外道日食法：
</p>
<p class="em2" id="p222"><a class="gg-link" href="#p222" onclick="return changeColor(this);"></a>
去交一時內者，食。夏去交二時內，加時在南方三辰者，食。若去分至十二時內，去交六時內者，亦食。若去春分三日內，後交二時內，秋分三日內，先交二時內者，亦食。先交二時內，值盈二時外，及後交二時內，值縮二時外，亦食。<span class="jiazhu">諸去交三時內，星伏如前者，食。</span>
</p>
<p class="strong" id="p223"><a class="gg-link" href="#p223" onclick="return changeColor(this);"></a>
求內道日不食法：
</p>
<p class="em2" id="p224"><a class="gg-link" href="#p224" onclick="return changeColor(this);"></a>
加時南方三辰，五月朔先交十三時外，六月朔後交十三時外，不食。啟蟄至穀雨，先交十三時外，值縮加時在未以西者，不食。處暑至霜降，後交十三時外，值盈加時在巳以東者，不食。
</p>
<p class="strong" id="p225"><a class="gg-link" href="#p225" onclick="return changeColor(this);"></a>
求月食分：
</p>
<p class="em2" id="p226"><a class="gg-link" href="#p226" onclick="return changeColor(this);"></a>
春後交、秋先交、冬後交，皆去不食餘一時，不足去者，食旣。餘以三萬二百三十五爲法，得一爲不食分。不盡者，半法已上爲半強，已下爲半弱，以減十五，餘爲食分。
</p>
<p class="strong" id="p227"><a class="gg-link" href="#p227" onclick="return changeColor(this);"></a>
推日食分術：
</p>
<p class="em2" id="p228"><a class="gg-link" href="#p228" onclick="return changeColor(this);"></a>
在秋分前者，以去夏至日數乘二千，以減去交餘，餘爲不食餘；不足減者，反減十八萬四千，餘爲不食餘。<span class="jiazhu">亦減望差爲定法。其後交值縮，並不減望差，直以望差爲定法。</span>在啟蟄後者，以去夏至日數乘千五百以減之；秋分至啟蟄，均減十八萬四千，不足減者，如前；大寒至小滿，去後交五時外，皆去不食餘一時。時差減者，先交減之，後交加之，不足減者食旣；值加，先交減之，不足減者食。求所起：內道西北，虧東北；外道西南，虧東南。十三分以上，正左起。<span class="jiazhu">虧皆據甚時，月則行上起。</span>
</p>
<table border="1" cellpadding="0" cellspacing="0" width="99%">
<tbody>
<tr>
<th>
氣
</th>
<th>
日出
</th>
<th>
日入
</th>
</tr>
<tr>
<td>
冬至
</td>
<td>
辰<span class="jiazhu">六十分刻之五十</span>
</td>
<td>
申<span class="jiazhu">七刻分刻之三十</span>
</td>
</tr>
<tr>
<td>
小寒
</td>
<td rowspan="2">
辰<span class="jiazhu">三十二分</span>
</td>
<td rowspan="2">
申<span class="jiazhu">七刻四十八分</span>
</td>
</tr>
<tr>
<td>
大雪
</td>
</tr>
<tr>
<td>
大寒
</td>
<td rowspan="2">
卯<span class="jiazhu">八刻四十九分</span>
</td>
<td rowspan="2">
酉<span class="jiazhu">一分</span>
</td>
</tr>
<tr>
<td>
小雪
</td>
</tr>
<tr>
<td>
立春
</td>
<td rowspan="2">
卯<span class="jiazhu">七刻二十八分</span>
</td>
<td rowspan="2">
酉<span class="jiazhu">五十二分</span>
</td>
</tr>
<tr>
<td>
立冬
</td>
</tr>
<tr>
<td>
啟蟄
</td>
<td rowspan="2">
卯<span class="jiazhu">六刻二十五分</span>
</td>
<td rowspan="2">
酉<span class="jiazhu">一刻五十五分</span>
</td>
</tr>
<tr>
<td>
霜降
</td>
</tr>
<tr>
<td>
雨水
</td>
<td rowspan="2">
卯<span class="jiazhu">五刻十三分</span>
</td>
<td rowspan="2">
酉<span class="jiazhu">三刻七分</span>
</td>
</tr>
<tr>
<td>
寒露
</td>
</tr>
<tr>
<td>
春分
</td>
<td rowspan="2">
卯<span class="jiazhu">三刻五十五分</span>
</td>
<td rowspan="2">
酉<span class="jiazhu">四刻二十五分</span>
</td>
</tr>
<tr>
<td>
秋分
</td>
</tr>
<tr>
<td>
清明
</td>
<td rowspan="2">
卯<span class="jiazhu">二刻三十七分</span>
</td>
<td rowspan="2">
酉<span class="jiazhu">五刻四十三分</span>
</td>
</tr>
<tr>
<td>
白露
</td>
</tr>
<tr>
<td>
穀雨
</td>
<td rowspan="2">
卯<span class="jiazhu">一刻二十八分</span>
</td>
<td rowspan="2">
酉<span class="jiazhu">六刻五十二分</span>
</td>
</tr>
<tr>
<td>
處暑
</td>
</tr>
<tr>
<td>
立夏
</td>
<td rowspan="2">
卯<span class="jiazhu">二十八分</span>
</td>
<td rowspan="2">
酉<span class="jiazhu">七刻五十二分</span>
</td>
</tr>
<tr>
<td>
立秋
</td>
</tr>
<tr>
<td>
小滿
</td>
<td rowspan="2">
寅<span class="jiazhu">八刻三分</span>
</td>
<td rowspan="2">
戌<span class="jiazhu">十七分</span>
</td>
</tr>
<tr>
<td>
大暑
</td>
</tr>
<tr>
<td>
芒種
</td>
<td rowspan="2">
寅<span class="jiazhu">七刻三十六分</span>
</td>
<td rowspan="2">
戌<span class="jiazhu">四十四分</span>
</td>
</tr>
<tr>
<td>
小暑
</td>
</tr>
<tr>
<td>
夏至
</td>
<td>
寅<span class="jiazhu">七刻三十分</span>
</td>
<td>
戌<span class="jiazhu">五十分</span>
</td>
</tr>
</tbody>
</table>
<p class="strong" id="p229"><a class="gg-link" href="#p229" onclick="return changeColor(this);"></a>
求日出入所在術：
</p>
<p class="em2" id="p230"><a class="gg-link" href="#p230" onclick="return changeColor(this);"></a>
以所入氣辰刻及分，與後氣辰刻及分相減，餘乘入氣日筭，如十五得一，以損益所入氣，依刻及分爲定刻。
</p>
</div></body></html>